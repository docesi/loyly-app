SP
Sami 	Valikko
Urheilu 	Kulttuuri 	Hyvä elämä 	Moro 	Luetuimmat
MORON VISA: Viikon Tampere-kysymyksissä tarvitaan tietoa näkötornista ja
ravintoloista
ANALYYSI: 1 500 oppilaan koulussa ”sattuu ja tapahtuu”: Tesoman koulun väkivalta
paljastaa suurkoulujen ongelman
Hyvä elämä | Tampere haltuun
Pirkanmaan uusimmalla yleisellä saunalla on aivan
erityinen idylli: Luonnon rauhassa keskellä
Tamperetta
Aamulehti on testannut vuosien 2017–2025 aikana kaikki tiedossa olevat
Pirkanmaan yleiset saunat ja avantouintipaikat. Saunoja on löytynyt
maakunnasta jo 74 ja lisää on tulossa.
TILAAJILLE
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 1 / 114

-- 1 of 114 --

Tampereen uusimmasta yleisestä saunasta avautuvat näin vaikuttavat näkymät kohti
kaupungin silhuettia. KUVA: VESA LAITINEN
Vesa Laitinen
18.11.2020 19:36 | Päivitetty 12.12. 11:22
Aamulehti
PIRKANMAAN maakunnassa asuvalla on monta syytä olla onnellinen, mutta
erityisen onnellisia ovat ne, jotka tykkäävät kuumista löylyistä ja kylmästä
vedestä.
Yleisten saunojen ja avantouinnin suosiot ovat jatkaneet edelleen kasvuaan
vuosi toisensa jälkeen, ja Tampereen seudulla tätä koukuttavaa lajia voi
harrastaa paremmin kuin missään muualla Suomessa pääkaupunkiseutu
mukaan lukien.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 2 / 114

-- 2 of 114 --

Pirkanmaalla on jo yli 70 yleistä saunaa, joista useimmissa on myös
mahdollisuus pulahtaa uimaan.
Saunavertailua on päivitetty viimeksi 12. joulukuuta 2025. Silloin
koosteeseen on lisätty tamperelainen saunalautta M/S Laine.
Emme ole ehtineet käydä testaamassa kaikkia saunoja useaan kertaan, mutta
huomioimme uudelleenjulkaisussa ne muutokset, joita saunoissa on
tapahtunut ja jotka ovat tiedossamme.
FAKTA
Ohjeet aloittelijoille
1. Aluksi tarvitset oikeat varusteet. Yleensä miehet ja naiset saunovat
yhdessä, joten tarvitset sopivan uima-asun. Sen lisäksi on erittäin
suositeltavaa, että käytät hygienia- ja turvallisuussyistä jalkineita, joko
avantouintiin tarkoitettuja uimatossuja tai sandaaleita. Sopivat jalkineet
suojaavat niin liukastumiselta kuin jalkasienitartunnoilta. Avomallisissa
jalkineissa on se hyvä puoli, että kylmä vesi valuu pois eikä jää
kylmentämään varpaita. Toiset tykkäävät pitää myös päähinettä pään tai
hiusten suojaamiseksi kuumalta löylyltä. Muista varata sopiva raha, sillä
kaikilla saunoilla ei käy pankkikortti.
2. Älä epäröi. Yleisillä saunoilla on rento ja vieraanvarainen tunnelma,
joten aloittelijan on turha ujostella. Mukaan mahtuu ja paikalliset
saunatavat oppii muita tarkkailemalla ja kysymällä. Yleensä ei ole
hyväksyttävää tuoda löylyihin juomapulloja syömisestä puhumattakaan.
3. Avantosaunomiseen ei ole yhtä oikeaa tapaa. Kokeile ja löydät omasi.
Toiset käyvät ensin saunassa, sitten avannossa, toiset tekevät toisinpäin.
Toiset uivat pitkän lenkin, toiset vain kastautuvat. Molemmat ovat yhtä
oikein. Jotkut saunovat kolme varttia, jotkut viisi tuntia. Vilvoitteluaikakin
on henkilökohtainen. Tärkeintä on tehdä niin kuin itsestä hyvältä tuntuu.
Muista juoda.
4. Avantosaunominen ei ole kilpailua. Älä mene avantoon kipeänä ja jos
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 3 / 114

-- 3 of 114 --

4. Avantosaunominen ei ole kilpailua. Älä mene avantoon kipeänä ja jos
kärsit esimerkiksi sydänvaivoista, tarkista lääkäriltäsi, sopiiko tämä
harrastus sinulle. Pään upottaminen jääkylmään veteen ei ole
suositeltavaa. Jokainen harrastaa omalla vastuullaan.
5. Muista käytöstavat. Tervehdi, kunnioita saunarauhaa äläkä metelöi.
Ota muut huomioon löylyä heittäessäsi. Saunassa ei ole sopivaa
politikoida, mellastaa tai juopua. Älä pui henkilökohtaisia tai intiimejä
asioita, älä hauku työkavereitasi äläkä tuputa uskontoa tai paasaa suureen
ääneen omia mielipiteitäsi. Lauteilla saa rupatella, mutta aiheiden pitää
olla sellaisia, että kuka tahansa voi yhtyä keskusteluun. Huumori on
suorastaan toivottavaa, mutta pidä se hyvän maun rajoissa. Jätä puhelin ja
tupakat pukuhuoneeseen. Huolehdi lapsista ja muista, ettei sauna ole
leikkipaikka. Älä ramppaa ovissa, tuki kulkureittejä, ja muista jättää
lämmintä suihkuvettä myös seuraavalle. Kunnioita aukioloaikoja.
Vastuullasi on opastaa myös vieraitasi saunatapoihin.
6. Nauti.
Tärkeintä on löylyn laatu
Vertailussa on hyödynnetty saunakriitikon omia kokemuksia yli
neljännesvuosisadan ajalta sekä kokeneiden aktiivisaunojien havaintoja.
Jokainen voi punnita arvostelukriteerejä omasta lähtökohdastaan, sillä
vertailun lopputulos riippuu huomattavasti siitä, mitä osa-aluetta painottaa.
Jos esimerkiksi käy saunoissa omalla autolla, ei julkisilla liikenneyhteyksillä ole
merkitystä.
Tärkeintä on tietysti löylyn laatu. Siksi sen pistearvo on puolet
kokonaispisteistä. Muita tärkeitä vertailtavia asioita ovat miljöö sinänsä,
saunavaihtoehdot, avantouintimahdollisuus sekä suihku- ja pukutilojen koko
ja siisteys. Moni muuten viihtyisä paikka saa särön pelkästään siitä, että
suihkuhuoneen nurkassa haisee likainen moppi. Osa siisteyttä on myös
hygienia. Uimatossujen käytön pitäisi olla itsestäänselvyys, sillä kuumat ja
kosteat olot ovat oiva kasvualusta kaikenlaisille jalkasienille.
Etusivulle
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 4 / 114

-- 4 of 114 --

Kyröskosken Kauhtuan savusaunan erinomaiset löylyt ovat lämmittäjä Kari Koskirannan
ansiota. Koskiranta oli työnsä touhussa taas kerran helmikuussa 2019. KUVA: ERIIKA AHOPELTO
Hyvä saunahenki syntyy yhdessä
Löylyjen ja siisteyden lisäksi annamme pisteitä muun muassa oheispalveluista
ja saavutettavuudesta.
Itselleni yksi tärkeimmistä kriteereistä on vaikeammin määriteltävä ilmapiiri
ja tunnelma. Kokemus on hyvin subjektiivinen, sillä saunan kantaporukkaan
kuuluva kokee ilmapiirin varmasti hyvin eri tavalla kuin ulkopuolinen
ensikertalainen.
Jokaisen yleisen saunan ilmapiirissä on parannettavaa. Siitä voisi aloittaa, että
ventovieraitakin tervehditään yhteisen harrastuksen parissa eikä saunassa
kerrota kovaan ääneen omia juttuja – puhumattakaan siitä, että aloitettaisiin
keskusteluja herkistä aihepiireistä kuten uskonnosta tai politiikasta.
Jos tarkkoja ollaan, saunassa pitäisi puhua vain asioista, joihin kuka tahansa
samaan aikaan löylyssä oleva voi yhtyä.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 5 / 114

-- 5 of 114 --

Eikä yleinen sauna ole oikea paikka löylynheittokilpailulle, mutta senhän
kaikki ovat jo oppineet.
Esittelemme saunat käänteisessä järjestyksessä.
Järvenkylän uimarannan sauna sijaitsee hieman piilossa rannan huoltorakennuksen
takasiivessä. Sauna on avoinna kesäkioskin aukioloaikoina. KUVA: VESA LAITINEN/AAMULEHTI
74. Järvenkylän sauna, Hämeenkyrö: 25 pistettä
Vesajärventie 247, Hämeenkyrö
Avoinna: kesäisin kesäkahvion aukioloaikojen mukaan. Aiempina kesinä ma–
pe 12–20, la–su 12–14/16 (säävaraus)
Hinnat: ilmainen
Löylyt 10/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 2/3, hinta 3/3,
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 6 / 114

-- 6 of 114 --

saavutettavuus 1/3.
Kyröskosken Järvenkylän idyllisellä uimarannalla sijaitseva yleinen sauna
lienee Pirkanmaan tuntemattomimpia. Sauna toimii ikään kuin uimarannan ja
kesäkioskin ekstrapalveluna, ja Aamulehti pääsi tutustumaan siihen vasta
heinäkuussa 2022, sillä sauna oli aikaisempien koronakesien aikana
suljettuna.
Vierailu sujuu hieman murheellisissa merkeissä. Sähköllä lämpiävä sauna on
kaiketi aamulla lämmitetty, mutta kukaan ei ole huolehtinut siitä, joten ajastin
on päässyt nollautumaan. Lisäksi saunassa ja sen eteisessä kaikki valot ovat
pimeänä eikä saunaa ole siivottu aikoihin. Hiekkaa on siis sekä lauteilla että
lattialla, koska jalkojen huuhteluun ei ole varattu pesuvatia.
Vieras yritti itse lämmittää kiuasta sen verran, että saisi tuntumaa, voiko täällä
ylipäänsä saada kunnon löylyjä. Pieni sähkökiuas vaikuttaa riittävän tehoiltaan
noin viisipaikkaiseen saunaan. Viistokatto tosin karkottaa löylyt katon rajaan.
Järvenkylän saunan parhaita puolia ovat sen ilmaisuus, upea rantamaisema,
hyvät laiturit ja tietysti rantavieraita palveleva kesäkioski. Suurin riskitekijä on
se, ettei saunavieras saa mistään tietoa, onko sauna auki vai ei.
Huolellisemmalla hoidolla Järvenkylästä voisi tulla kesän hellepäivien piristys.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 7 / 114

-- 7 of 114 --

Niihaman majan sauna sijaitsee suositun hiihtoreitin varrella Tampereen Kaupissa. Heta Hollo
huilasi kesken hiihtolenkin maaliskuussa 2012. KUVA: KIMMO PENTTINEN
73. Niihaman lenkkisauna, Tampere: 28 pistettä
Pikku-Niihamantie 98, Tampere
Avoinna: sekasauna naisille ja miehille ti ja to 16–19
Hinnat: 8 €
Löylyt 16/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 1/3, hinta 2/3,
saavutettavuus 1/3.
Niihaman hiihtomajan jatkuvalämmitteinen puusauna palvelee ennen kaikkea
Kaupin metsissä hiihtäviä kuntoilijoita. Löylyt olivat tammikuussa 2018
kosteat, mutta kun mittari näytti vain 70:tä astetta, ryhti puuttui. Niihamassa
on mahdollisuus pulahtaa myös avannossa, mutta ainakin pimeään aikaan
lyhdyillä valaistu polku rantaan oli varsin hankala. Avantokin oli vain pieni
aukko laiturin päässä. Sinne kun pulahti illan ensimmäisenä asiakkaana
riitteen läpi, niin saattoi kuvitella, miltä jäihin hukkuvasta tuntuu. Pukutilat
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 8 / 114

-- 8 of 114 --

ovat ahtaat ja suihku saunan puolella. Tästä saunasta saan parhaan irti, kun
jättää auton hiihtomajan parkkipaikalle, käy suksimassa 50 km (p)
väliaikalähdöllä ja ottaa päälle pitkät löylyt omassa rauhassa.
Uutta: Pääsymaksu on noussut 8 euroon.
72. Vohlisaaren rantasauna, Luopioinen: 28 pistettä
Vohlisaarentie 28, Pälkäne
Avoinna: talvikaudella lokakuusta alkaen ma ja to 17–21. Talvikausi päättyi
huhtikuun puolivälissä 2025.
Hinnat: 2,90€
Löylyt 16/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
Luopioisten kunnan entinen edustussauna on palvellut alueen
avantouimareita jo viime vuosikymmenen alusta lähtien. Sähkösaunan löylyt
ovat pehmeät ja lempeät – jopa liian lempeät. Polku laiturille on aika pitkä ja
ainakin talvisaikaan hyvin valaistu, mutta hieman vaikeakulkuinen. Miehille ja
naisille on yhteinen suihkutila ja vaatteet vaihdetaan verhon takana. Sauna on
avoin kaikille, mutta maksutapa on hieman erilainen kuin muualla. Aulassa on
nimilista ja kunta laskuttaa kävijöitä jälkikäteen. Tutustumassa voi käydä pari
kertaa veloituksetta. Ei ruuhkia. Huomaa myös poikkeuksellisen edullinen
hinta.
71. Kiviojan Helmi, Tampere: 28 pistettä
Velaatantie 1073, Tampere
Avoinna: Joka toinen torstai loppiaisesta 2024 alkaen huhti-toukokuulle asti.
Hinnat: 10€ (pakollinen ajanvaraus)
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 9 / 114

-- 9 of 114 --

Löylyt 18/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 1/3,
saavutettavuus 1/3.
Kaanaan kylällä 50 minuutin päässä Tampereen keskustasta pääsee pääsee
taas saunomaan torstai-iltaisin loppiaisesta eteenpäin. Jatkuvalämmitteistä
puusaunaa lämmittää Kiviojan Helmen maatilamatkailuyrittäjä yhteistyössä
Kaanaan kyläyhdistyksen kanssa. Uimaan pääsee myös avantokaudella saunan
edustalla olevassa pienessä lammessa. Saunaan mahtuu kerrallaan vajaat
kymmenen ihmistä.
Tarkastuskäynnillä sauna oli lämmitetty vain 60 asteeseen, mutta kosteus oli
ensiluokkaista. Puitteet ovat muutenkin upeat. Vuonna 2011 valmistunut
saunarakennus palvelee pääasiassa tilausasiakkaita, joten sisustus on
laadukkaampi kuin Pirkanmaan muissa yleisissä saunoissa. Pukuhuone on
pieni ja naisille ja miehille yhteinen. Laiturin valaistusta on viime käyntikerran
jälkeen parannettu.
Kaanaan saunan paras puoli on siinä, että siellä pääsee kuulemaan, mitkä asiat
ihmisiä mietityttävät Tampereen syrjäisimmällä kylällä. Tällä kertaa
pääpuheenaiheita olivat kaivon rakentaminen ja valokuitukaapeli.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 10 / 114

-- 10 of 114 --

Paijalan sauna ja ranta olivat nuorison suosiossa kesäkuussa 2018. KUVA: VESA LAITINEN
70. Paijalan sauna, Ylöjärvi: 29 pistettä
Paijalantie, Ylöjärvi (Viljakkala)
Avoinna: kesälauantaisin 15–18.
Hinnat: 20€ (kausimaksu)
Löylyt 14/25, miljöö 3/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
Kyröskosken ja Viljakkalan puolessavälissä Kyrösjärven rannalla sijaitseva
Mannin asukasyhdistyksen saunassa naiset ja miehet saunovat eri
rakennuksissa. Miesten puolen sähkösaunan löylyt ovat vaisut eikä tilannetta
helpota yhtään ajastimen reistailu. Sauna on varsin suosittu, joten välillä
lauteilla on jopa ahdasta. On hienoa havaita, että myös nuoriso on löytänyt
Paijalan saunan. Entisessä tehtaan saunassa on kuitenkin vanhan
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 11 / 114

-- 11 of 114 --

mökkisaunan tunnelmaa. Koska juoksevaa vettä ei ole, pesuvesi lämmitetään
puulla. Ylöjärven kaupunki on luopumassa saunarakennuksista, joten
saunojen pelisääntöihin voi tulla tulevaisuudessa muutoksia. Nyt ulkopuoliset
ovat päässeet saunomaan maksamalla yhdistyksen kannatusjäsenmaksun.
Lempoisten ranta loisti syyskuun auringossa vuonna 2019. KUVA: REIJO HIETANEN
69. Lempoinen, Lempäälä: 29 pistettä
Nokkatie 5, Lempäälä
Avoinna: Lempäälän Kisan vuorot talvikaudella tiistaisin ja torstaisin klo 16–
21.30 ja sunnuntaisin klo 15–21.30, lisäksi Lempo-Volleyn ylläpitämä vuoro
keskiviikkoisin 16–21.
Hinnat: kausimaksu 80€, ke 6€
Löylyt 14/25, miljöö 2/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 2/3.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 12 / 114

-- 12 of 114 --

Lempoisten uimala sijaitsee kauniilla paikalla Kirkkojärven rannalla. Miehet ja
naiset saunovat erillään, joten löylyissä voi huoleti keskustella vaikka linja-
auton jarruista tai pärekorin punomisesta.
Sähkösaunan löylyt olivat ainoalla käyntikerralla aika vaatimattomat. Laituri
oli ollut remontissa marraskuusta asti, joten veteen piti mennä rannasta.
Tunnelma on leppoisa, joten tänne on vieraankin helppo tulla. Molemmissa
Lempäälän saunoissa on kausimaksu eikä kertamaksumahdollisuutta ole.
68. Tampereen Pursiseuran avantosauna, Tampere: 29 pistettä
Tampereen Pursiseura, Kekkosenkatu 10, Tampere
Avoinna: ennakkovarauksella pe–la 16–21
Hinta: 9€
Löylyt 18/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 1/3,
saavutettavuus 2/3.
Tampereen Pursiseura on avannut tukikohtansa pihalle Naistenlahteen
kärrysaunan avantouimareiden käyttöön. Sauna on ollut lämpimänä tänä
talvena netissä tehtävällä ennakkovarauksella perjantaisin ja lauantaisin. Myös
maksu tunnin pituisesta saunavuorosta suoritetaan etukäteen. Lauteille
mahtuu kerrallaan noin kymmenen saunojaa. Pursiseuran saunamajuri hoitaa
opastuksen ja huolehtii, että tuli pysyy pesässä.
Puulämmitteisen saunan löylyt ovat aika miedot mutta mukavan kosteat.
Uimapaikka on kapeiden pystytikkaiden takia hieman hankala. Puku- ja
suihkutilat sijaitsevat pursiseuran seuramajan tiloissa. Ne ovat riittävän
toimivat, mutta jo aikansa eläneet. Tunnelma saunalla on leppoinen, sillä
ruuhkia ei ole. Sijainti Rantatunnelin itäpäässä on toimiva varsinkin
Tampellan, Tammelan, Armonkallion ja Juhannuskylän asukkaille.
Naistenlahden avantosauna on hauska, urbaani vaihtoehto leppoisten löylyjen
ja kylmän uimaveden ystäville, sekä tietysti uusi kohde pirkanmaalaisille
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 13 / 114

-- 13 of 114 --

saunabongareille.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 14 / 114

-- 14 of 114 --

Pihlapirtin sauna sijaitsee melojien tukikohdan yhteydessä. Hiihtäjä Jenni Raivio meloi osana
kesäharjoitteluaan heinäkuussa 2013. KUVA: NINA KARLSSON, ELINA PAASONEN
67. Pihlapirtti, Ruovesi: 30 pistettä
Vasikkaniementie 1, Ruovesi
Avoinna: talviuinti lokakuun puolivälistä ti ja to 16–20.
Hinnat: 8€, jäsenille 5€.
Löylyt 17/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 2/3, hinta 2/3,
saavutettavuus 2/3.
Ruoveden Kanoottipurjehtijoiden tukikohdassa lämpiää avantosauna
lokakuun puolivälistä alkaen pari kertaa viikossa. Sauna on kohtuuttoman
ahdas, mutta toisaalta sähkösaunan löylyt pysyvät näin pienessä tilassa hyvin
kasassa. Sijainti lähellä laivarantaa on idyllinen, joskaan marraskuun
pimeydessä sitä ei juuri voi havaita. Ilmapiiri on verraton ja saunan
vakiokävijät vaikuttavat tuntevan toisensa hyvin. Ulkopuolinenkin otetaan
vastaan poikkeuksellisen lämpimästi. Ei liene muita yleisiä saunoja, jossa
vieras kätellään pukuhuoneessa.
Uutta: Ruoveden kunta muutti keväällä 2023 tiejärjestelyjä rannassa.
Vasikkaniementie on nykyään Pihlapirtin kohdalla kävelytie. Se rauhoitti
alueen liikennettä.
66. Viikinsaari, Tampere: 30 pistettä
Viikinsaari, Tampere
Avoinna: la 16–20 ja su 15–18 (tarkista poikkeukset viikinsaari.fi/rantasauna)
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 15 / 114

-- 15 of 114 --

Hinnat: 7€
Löylyt 16/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 2/3, hinta 2/3,
saavutettavuus 1/3.
Viikinsaaressa pääsee kesäviikonloppuina nauttimaan puusaunan löylyistä ja
Pyhäjärven virkistävästä vedestä. Löylyt ovat kosteat, mutta lämpötila jää
kovin alhaiseksi, vaikka pesä on koko ajan puuta täynnä. Kiuas on sijoitettu
hieman erikoisesti syvennykseen, joten sillä saattaa olla löylyn laatuun
vaikutusta.
Pirkkalan rannikolle avautuva maisema on kuvankaunis ja tunnelma leppoisa.
Viikinsaaren heikoin lenkki on organisointi. Testikäynnillä saunan ovia ei ole
muistettu avata eikä mistään löydy tietoa, mihin pääsymaksun voi maksaa.
Ilmapiiri on nuorekas. Viikinsaaressa saunomisen kustannuksia nostaa
laivamaksu. Oheispalvelut ovat erinomaiset, sillä kivenheiton päässä sijaitsee
Viikinsaaren kaunis ja mainio ravintola.
65. Näsirinteen sauna, Ylöjärvi: 30 pistettä
Rauhalan yksityistie 44, Ylöjärvi
Avoinna: toistaiseksi tilauskäytössä.
Hinnat: 6€
Löylyt 16/20, miljöö 2/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 3/3, hinta 2/3,
saavutettavuus 1/3.
Ylöjärvellä talvella 2020 aloittaneen Näsirinteen saunan tarina Pirkanmaan
yleisten saunojen joukossa jäi lyhyeksi, sillä sauna on viime vuodet ollut vain
tilauskäytössä.
Kuten nimikin kertoo, sauna sijaitsee komealla paikalla Näsijärven rannassa,
kutakuinkin Pallosaaren kohdalla. Entisen Miss Adan ravintolayrittäjät Maiju
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 16 / 114

-- 16 of 114 --

ja Guy Peled vuokrasivat yli 100-vuotiaan huvilan sen omistajilta ja pitivät
siellä juhlapalvelua. Yleiset rantasaunavuorot tukivat tilausravintolatoimintaa
ja suunnitteilla oli myös kesäkahvila.
Näsirinteessä naiset ja miehet saunoivat erikseen sähkösaunoissa, joiden
kiukaat on juuri uusittu. Löylyt olivat kosteat, mutta 80 asteen lämpö tuntuu
hieman liian pliisulta. Löylyihin mahtui kerrallaan vain viisi ihmistä, joten
tiivistä oli. Oleskelutilat sohvineen, takkoineen ja jääkaappeineen olivat
poikkeukselliset mukavat ja näköalat Näsinselälle verrattomat.
Alussa pieniä puutteita oli vielä havaittavissa. Esimerkiksi portaat järveen
olivat aika korkeat ja hankalat huonojalkaisille. Jäin kaipaamaan laskutilaa
pukuhuoneeseen esimerkiksi silmälaseille. Joka tapauksessa Näsirinne
täydensi kiitettävästi Ylöjärven saunatarjontaa ja toi innokkaimmille saunojille
kaivattua lohtua niille illoille, jolloin muut saunat olivat kylminä. Miljööltään ja
maisemiltaan Näsirinne on piilotettu aarre.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 17 / 114

-- 17 of 114 --

Kämmenniemen saunassa on mahdollista aistia, millaista saunominen on ollut yli sata vuotta
sitten. KUVA: REETTA KOIVISTO
64. Kämmenniemen sauna, Tampere: 30 pistettä
Niemisennokantie 42, Tampere
Avoinna: ke 18–.
Hinnat: kausimaksu 50€.
Löylyt 17/25, miljöö 2/4, ilmapiiri 3/3, suihku- ja pukuhuoneet 1/3,
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 18 / 114

-- 18 of 114 --

saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
Tampereen Kämmenniemessä sijaitseva entisen Perttulan tilan rantasauna
lienee Pirkanmaan maakunnan vanhin yleinen sauna. Maatilan historia
ulottuu vähintään 1600-luvulle asti ja Perttulan suku omisti tilan vuosina
1879–1930. Rantasauna esiintyy jo vuoden 1904 kartoissa, mutta sen tarkka
rakennusvuosi ei ole tiedossa. Kun tiedämme, että Rajaportin sauna aloitti
toimintansa vuonna 1906, Kämmenniemen saunaa voi hyvällä syyllä pitää
maakunnan vanhimpana nyt yleisessä käytössä olevana saunana.
Talvisissa tuiskuolosuhteissa jo pelkästään saunan löytäminen vaatii
suunnistustaitoa ja opastusta. Sauna sijaitsee nykyään kulttuuritilana toimivan
Perttulan navetan tuntumassa Tervalahden koillisrannalla noin 30 kilometrin
ajomatkan päässä Tampereen keskustasta.
Kämmenniemen sauna on kuin aikamatka sadan vuoden taakse, vaikka puilla
lämpiävä kiuas on toki moderni ja löylyhuonekin on tiivistetty nykyiseen
kokoonsa tiettävästi 1970-luvulla. Autenttisuus on kuitenkin vahvasti läsnä,
sillä lauteilla eikä sinne menevillä portailla ole minkäänlaisia kaiteita.
Löylyt ovat kosteat ja lempeät, tänä iltana tosin harmillisesti hieman liiankin
lempeät, sillä saunan lämmittäminen viivästyi ulkopuolisen häiriötekijän
takia. Uimaankin pääsee pieneen, matalaan avantoon, mutta tikkaat ovat niin
jään peitossa, että avannosta nouseminen on oma taiteenlajinsa.
Kämmenniemen sauna eroaa Pirkanmaan muista yleisistä saunoista myös
siinä, että kylän miesten ja naisten kanssa lauteilla löylyistä nauttii koira.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 19 / 114

-- 19 of 114 --

Aitoossa saunotaan toista talvea kunnan omistamassa saunarakennuksessa laivarannassa.
Saunatoimintaa pyörittää paikallinen kyläyhdistys. KUVA: VESA LAITINEN
63. Kankahuven rantasauna, Pälkäne: 30 pistettä
Kankahuventie 79, Aitoo
Avoinna: ti 18–21
Hinnat: 2,90 € (laskutetaan kauden päätteeksi)
Löylyt 18/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
Pälkäneen Aitoossa otettiin talvella 2023 härkää sarvista ja aloitettiin yleiset
avantosaunavuorot paikallisen kyläyhdistyksen aktivoitumisen ansiosta.
Kunnan omistaman rantasaunarakennuksen sähkölämmitteinen sauna
lämpiää läpi vuoden tiistai-iltaisin.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 20 / 114

-- 20 of 114 --

Lauteille mahtuu sopivasti vajaat kymmenen saunojaa ja löylyt ovat lempeät.
Saunan lämpötila oli testikäynnillä maltilliset 81 astetta. Uimaan pääsee
rantaan viritelty laiturilta, mutta kävelymatka rantaan on aika pitkä. Voisi
olettaa, että saunapolku olisi keskitalvella myös hieman hankala kulkea.
Saunan pukutilat ovat ahtaat ja tunkkaiset. Ilmojen lämmittyä pukutilat
laajenevatkin luontevasti terassille. Tiloja voi vuokrata myös tilauskäyttöön.
Aitoontieltä saunalle on runsas kilometri. Tampereen keskustasta matkaa
kertyy kolme varttia.
Nokian Tehdassaaren sauna on kelluva konttisauna. Uimapaikka on onneton. KUVA: VESA
LAITINEN/AAMULEHTI
62. Tehdassaaren elämyssauna, Nokia: 31 pistettä
Souranderintie 2, Nokia
Avoinna: muuttunut tilaussaunaksi, ei enää yleisiä vuoroja.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 21 / 114

-- 21 of 114 --

Hinnat: kertamaksu 7€, jäsenille 5€
Löylyt 17/25, miljöö 2/4, ilmapiiri 2/3, oheistilat 2/3, saunavaihtoehdot
1/3, oheispalvelut 2/3, aukioloajat 1/3, hinta 2/3, saavutettavuus 2/3.
Nokian Tehdassaaren historialliseen miljööseen avautui kesällä 2023 kelluva
elämyssauna. Sauna sijaitsee idyllisellä paikalla Nokianvirran ylittävän sillan
kupeessa. Kiuas lämpiää puilla, mutta tällä käynnillä löylyjen potentiaalista ei
saa kunnollista kuvaa, kun saunan lämmittäminen on aloitettu liian myöhään.
Uimaankin pääsee ken uskaltaa. Metalliset laituritikkaat ovat hankalat ja jopa
vaaralliset. Tehdassaaren kahvila ja sen kesäterassi palvelevat myös saunojia.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 22 / 114

-- 22 of 114 --

Eräjärven avantosauna on kompakti, perinteinen ja keltainen. Vasemmalla on tupa, oikealla
sauna. KUVA: ANNAKAISA LAINE
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 23 / 114

-- 23 of 114 --

61. Eräjärven avantosauna, Orivesi: 31 pistettä
Eräjärventie 1500, Orivesi
Avoinna: la 13–17 vappuun asti.
Hinnat: 5€
Löylyt 17/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
Oriveden Eräjärvellä lämpiävä avantosauna on Pirkanmaan uusin yleinen
sauna. Se on lämmennyt helmikuun 2024 puolivälistä alkaen lauantai-
iltapäivisin.
Sauna on idyllisen Eräjärven länsirannalla vanhassa, historiaa huokuvassa
pienessä saunarakennuksessa. Sauna saatiin käyttöön paikallisten asukkaiden
aktiivisuuden ansiosta.
Vanha puukiuas antaa pehmeät ja kosteat löylyt, mutta koska kiukaan
iskukyvystä huolehtiminen eli puiden lisääminen jää pääosin saunojien omalle
vastuulle, saunan koko kapasiteetti jää helposti käyttämättä. Jonkinlaisena
puutteena voi pitää myös ahtautta, sillä lauteille mahtuu vain neljä löylyttelijää
– jos oikein tiivistää.
Kulkuväylä saunalle on talvikelissä liukas ja hankala, mutta laituri on
vastaavasti priimaa. Erillistä suihkua ei ole vaan peseytyminen tapahtuu
löylyhuoneessa. Löylyvesi pitää kantaa rannasta ja pesuvesi lämmittää
padassa. Pukuhuone on unisex ja niin kylmä, että henki höyryää.
Eräjärven avantosaunassa on vanhan ajan saunomisen tunnelmaa. Lisäksi se
on taas yksi oiva todistus paikallisväestön aktiivisuuden hedelmistä.
Saunatestaaja kiinnitti lisäksi huomiota siihen erityispiirteeseen, että tällä
saunalla huomattava enemmistö saunojista on ainakin yhden viikonlopun
otannan perusteella naispuolisia.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 24 / 114

-- 24 of 114 --

60. Toijalan satama, Akaa: 31 pistettä
Kangassaarentie 14, Akaa
Avoinna: vapusta 2025 alkaen to–la 14–18.
Hinnat: talvikausi 50€, opiskelija, eläkeläinen ja työtön 25€, kesällä 6€/kerta.
Löylyt 17/25, miljöö 2/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 1/3.
Toijalan sataman avantosauna sijaitsee luonnonkauniilla paikalla Vanajaveden
Makkaraselän rannalla. Naiset ja miehet saunovat omissa saunoissaan, ja
sähkösaunan löylyt ovat pehmeän kosteat, joskin kiukaan pieni koko saa
saunojan pohtimaan, riittääkö löylyä loppuiltaan asti. Puku- ja suihkutilat ovat
ainakin miesten puolella riittävät, mutta raportit naisten puolelta kertovat, että
pientä ruuhkanpoikasta on aika ajoin. Ilmapiiri on verrattoman rento ja matka
avantoon turvallinen, vaikka lämpömattoja ei olekaan. Akaalaisia
hemmotellaan peräti kahdella rantasaunalla, kun myös Viialan Arajärvellä
pääsee löylyihin ja avantoon. Toijalan sataman saunan hinta on naurettavan
edullinen, sillä koko kevään ajan pääsee kolmesti viikosta saunaan 30 eurolla.
Keskiviikon aamuvuoro on kiitettävä lisä iltatyöläisille.
59. Vammalan rantasauna: 31 pistettä
Iisankatu 6, Sastamala
Avoinna: talvikaudella ma 15–20, ti 16–20 ja to 15–20, kesällä ti–to 15–20, la
13–18, su 15–19
Hinnat: kertamaksu 3€
Löylyt 17/25, miljöö 2/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 25 / 114

-- 25 of 114 --

Vammalan Iisan alueella sijaitsevassa kaupungin ylläpitämässä saunassa on
mukavat sähkösaunan tuottamat löylyt. Lämpötila pysyy siedettävänä, joten
lauteilla jaksaa istua kauemminkin. Ylälauteilla on istumapaikkoja vain 14–16,
joten saunassa on paikoin ahdasta. Miesten puolelta joutuu avantoon
päästäkseen kiertämään saunarakennuksen, sillä ulko-ovi on hassusti
etupihan puolella. Lyhyet uimaportaat on korjattu paremmiksi, joten avantoon
kastautuminen käy nyt vähän kömpelömmältäkin. Saunan hinta on
Pirkanmaan edullisimpia: kertamaksulla vain 3 euroa.
58. Rantaterassin sauna, Virrat: 31 pistettä
Pohjolantie 5, Virrat
Avoinna: talvikaudella ma ja ke klo 17–21 sekä pe klo 16–21.
Hinnat: 6,50€ (jäsenet 5€)
Löylyt 16/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 2/3.
Virtain laivarannassa luonnonkauniilla paikalla sijaitseva avantosauna lämpiää
syksystä kevääseen kolme kertaa viikossa. Saunatoimintaa
ravintolarakennuksessa pyörittää Suomen Ladun jäsenyhdistys Virtain
Vaeltajat. Löylyt ovat kosteat ja pehmeät, mutta eivät järin kuumat saati pitkät.
Ylälauteelle mahtuu vain puolentusinaa saunojaa, joten suosituimpina
tunteina tulee helposti ahdasta. Ilmapiiri on leppoisa ja tuttavallinen.
Kantakävijät tuntevat toisensa. Polku avantoon voi olla talvisin liukas.
Uutta: Sauna on siirretty kesällä 2021 terassiravintolan taakse rakennettuun
uudisrakennukseen, jossa on erikseen puku- ja pesuhuoneet naisille ja
miehille. Tätä uutta saunaa Aamulehti ei ole vielä ehtinyt arvostella.
57. Arajärvi, Viiala: 32 pistettä
Arajärventie 603, Viiala (Akaa)
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 26 / 114

-- 26 of 114 --

Avoinna: nykyään tilauskäytössä.
Hinnat: kausimaksu 30€, eläkeläinen 15€, kertamaksu 2€
Löylyt 19/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 1/3.
Rauhassa metsän reunassa ja kauniin Arajärven rannalla sijaitseva puusauna
on yksi Pirkanmaan tuntemattomimmista yleisistä saunoista, vaikka se on
perimätiedon mukaan toiminut jo kymmenien vuosien ajan. Puukiuas
lämpenee saunojien itsensä lämmittämänä kahtena päivänä viikossa. Löylyt
ovat juuri niin pehmeät ja pitkät kuin perinteisessä puusaunassa voi kuvitella
olevan. Lauteilla voisi tässä miellyttävässä 84 asteen lämpötilassa viipyä
puolikin tuntia ilman, että olo muuttuu tukalaksi. Avantoon on lyhyt matka,
mutta älä ylläty, että tikkaat veteen tuntuvat loppuvan kesken. Onneksi jalat
yltävät pohjaan. Pukuhuone on miehille ja naisille yhteinen eikä suihkua ole.
Eikä ruuhkia.
56. Särkijärvi, Vesilahti: 32 pistettä
Punkalaitumentie 474, Vesilahti
Avoinna: ke 17–21
Hinnat: kausimaksu 30€ (kevät 2020)
Löylyt 19/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
Vesilahden avantouimarit vuokraavat Länsi-Vesilahden Urheilijoiden
tukikohdan saunatiloja Särkijärven rannassa Narvan kylässä. Sauna lämpiää
talvisin vain kerran viikossa, mutta tunnelma on verraton. Suurikokoinen
Narvi-kiuas pöhähtelee kosteita ja lempeitä löylyjä tilavaan löylyhuoneeseen,
joskin vaativa saunoja olisi valmis kiusaamaan itseään hieman
kuumemmillakin löylyillä. Pieni epäkohta on myös siinä, että kiukaan yläreuna
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 27 / 114

-- 27 of 114 --

on jalkatilaa korkeammalla. Reitti avannolle on talvella liukas, joten pidä
kaiteesta kiinni. Pukuhuone on naisille ja miehille yhteinen, mutta sopu antaa
sijaa. Tämäkin sauna lämpiää talkoovoimin. Erityisesti ilahdutti, kuinka
lämpimästi ensikertalainen otetaan täällä vastaan. Yhdistyksen
rahastonhoitaja käy sanomassa lauteilla tulokkaalle oikein käsipäivää.
55. Kiimajärven rantasauna, Sastamala: 32 pistettä
Pohjanmaantie 981, Sastamala
Avoinna: talvikaudella to 17–20, su 15–19, talvikausi päättyi pääsiäisenä
2025. Kesällä koulujen loma-aikana ti, ke ja to 15–20.
Hinnat: 3€
Löylyt 19/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 1/3, hinta 3/3,
saavutettavuus 1/3.
Kiikan ja Kiikoisten välissä sijaitseva kaupungin rantasauna on jo aikaa nähnyt,
mutta sijainti Kiimajärven rannalla on kaunis. Uimaan pääsee sekä laiturilta
että lapsille sopivasta, loivasti syvenevästä hiekkarannasta. Kompaktin
kokoisen sähkösaunan löylyt ovat napakat, ja vähäisen kävijämäärän ansiosta
löylyä voi heittää vapaasti. Saunamaksu on poikkeuksellisen edullinen.
Kiimajärven heikoin lenkki on epäsiisteys. Juoma- ja jäätelömyynti on kiva
bonus. Miinusta sen sijaan tulee epäselvistä opasteista.
54. Rantala, Lempäälä: 32 pistettä
Ruodasjärventie 50, Lempäälä
Avoinna: Talvikaudella Lempo-Volleyn ylläpitämä vuoro ennakkovarauksella
ma 17–21, lisäksi Lempäälän Kisan järjestämät vuorot tiistaisin, torstaisin ja
sunnuntaisin klo 16.30–20.30 sekä sunnuntaisin klo 15–21.30.
Hinnat: talviuintimaksu 80 € (loppuunmyyty talvikaudelle 2023–2024),
maanantain vuoro 6€
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 28 / 114

-- 28 of 114 --

Löylyt 19/25, miljöö 2/4, ilmapiiri 1/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 1/3.
Lempäälän Kisan ylläpitämä rantasauna sijaitsee hieman syrjässä
Ruodasjärven rannalla Kuljussa. Miehet ja naiset saunovat erillään kuten Kisan
toisessakin saunassa Lempoisessa. Pieni sauna lämpiää sähköllä, ja löylyt ovat
oikein muhevat. Uimaan mennään kiikkerältä ponttoonilaiturilta. Saunassa on
tiivis tunnelma ja jutut ainakin miesten puolella välillä aika ronskeja.
Tällä hetkellä uudet uimarit eivät pääse saunomaan Rantalassa
talviuintikaudelle. Saunaa ylläpitävä Lempäälän Kisa ei ota uusia jäseniä
suuren kävijämäärän vuoksi.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 29 / 114

-- 29 of 114 --

M/S Laineen lauttasaunassa saunotaan kosteissa löylyissä. Lauteille mahtuu kerrallaan vajaat
kymmenen henkeä. KUVA: VESA LAITINEN/AAMULEHTI
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 30 / 114

-- 30 of 114 --

53. Saunalautta M/S Laine, Tampere: 32 pistettä
Sahansaarenkatu, Santalahden satama, Tampere
Avoinna: to 16–21.
Hinnat: 10€
Löylyt 19/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 1/3, hinta 1/3,
saavutettavuus 2/3.
Marraskuussa 2025 Tampere sai uuden yleisen saunan, kun kesällä
saunalauttakäytössä oleva M/S Laine aloitti yleiset saunavuorot. Lautalla
saunotaan torstai-iltaisin ja löylyihin mahtuu kerrallaan vajaat kymmenen
saunojaa.
Saunalautta on sisustukseltaan upea kuin edustushuvila ja saunan lisäksi
saunojien käytössä on suihku, pukuhuone ja loungemainen takkahuone.
Pinnat hohtavat uutuuttaan, mutta varsinkin vaatekomeron kokoinen
pukuhuone on aivan liian pieni ja ahdas.
Puulämmitteinen kiuas antaa saunojille kosteat löylyt, mutta 80 asteen
lämpötila tuntuu hieman liian matalalta. Uimaan pääsee uimatikkaita pitkin,
jotka voivat olla huonojalkaiselle hieman hankalat.
Miljöö Näsijärven etelärannan aallonmurtajalla on ainoalaatuinen. Etelä- ja
itäpuolella hohtavat sykkivän Tampereen valot, pohjoiseen avautuu
silmänkantamattomiin ulottuva musta järviluonto. Millaista täällä olisikaan
saunoa keväällä auringon noustessa tai laskiessa?
M/S Laine tuo uniikin lisän Tampereen seudun jo ennestään laajaan,
monipuoliseen ja persoonalliseen saunatarjontaan.
Lue lisää: Santalahden satamasta löytyy torstaiyllätys: Yleinen sauna ja
uintipaikka saunalautalla
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 31 / 114

-- 31 of 114 --

52. Lammasniemen sauna, Vesilahti: 32 pistettä
Lammasniementie 70, Vesilahti
Avoinna: marraskuun 2024 alusta maaliskuun 2025 loppuun ti 17–20.
Hinnat: 5€
Löylyt 18/25, miljöö 2/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
Vesilahden Lammasniemen luonnonkauniilla paikalla on järjestetty yleisiä
saunavuoroja noin neljän talven ajan. Puulämmitteinen sauna on erittäin
tervetullut lisä Vesilahden seudun sauna- ja avantouintitarjontaan. Pukutilat
ovat ahtaat, mutta eipä lauteillekaan mahdu kuin 5–6 saunojaa kerrallaan.
Polku laiturille on vähän hankala, mutta onneksi hyvin hiekoitettu. Tunnelma
on välitön ja täällä lapsetkin ovat löytäneet saunomisen ja kylmässä vedessä
uimisen riemun. Osuuskunnan pyörittämän saunan pääsymaksuista osa
ohjataan hyväntekeväisyyteen.
51. Jyrmysjärven avantosauna, Suodenniemi: 33 pistettä
Suodenniementie 23, Sastamala
Avoinna: ke 16–19
Hinnat: 6€
Löylyt 19/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
Suodenniemellä Pirkanmaan ja Satakunnan rajamailla sijaitseva Jyrmysjärven
avantosauna lienee Pirkanmaan tuntemattomimpia yleisiä saunoja, vaikka
täällä vanhan Osuuspankin rannassa on löylytelty tiettävästi jo 1980-luvulta
lähtien. Osuuspankin lopetettua toimintansa sauna vaihtoi omistajaa ja koki
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 32 / 114

-- 32 of 114 --

samalla tervetulleen ehostuksen.
Löylyyn mahtuu vain viisi henkeä kerrallaan, mutta kun aktiivikäyttäjiä on alle
15, sekaan mahtuu hyvin. Suihkuja ei ole. Puukiukaan löylyt ovat verrattoman
kosteat ja täällä pääsee helposti aidon maalaismaiseen saunatunnelmaan.
Avanto on testikäynti-iltana päässyt harmillisesti osittain jäätymään, mutta
turvallisen laiturin päästä pääsi silti mukavasti pulahtamaan 2,5 metriä syvään
avantoon. Ilmapiiri Jyrmysjärvellä on verraton ja vieras otetaan avosylin
vastaan.
Saunaa lämmittää kerran viikossa Suodenniemen avantouimareiksi ristitty
porukka.
50. Kuhmalahden rantasauna: 33 pistettä
Uittomiehentie 149, Kangasala
Avoinna: to 17 alkaen lokakuun alusta huhtikuun loppuun.
Hinnat: 5€
Löylyt 19/25, miljöö 2/4, ilmapiiri 3/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
Kuhmalahden Siuronsalmessa on saunottu ja uitu avannossa jo
parinkymmenen vuoden ajan, mutta tämä Pirkanmaan itäkulmalla sijaitseva
saunaparatiisi on pysynyt tähän asti visusti kyläläisten omana salaisuutena.
Kunnan vanha saunarakennus sijaitsee idyllisellä paikalla Längelmäveden
rannalla ja perille pääsee vaikka laivalla. Puukiuas lämpenee talkoolaisten
voimin kerran viikossa.
Kuhmalahden rantasaunassa pääsee aitoon kesämökkitunnelmaan. Puulla
lämpiävä kiuas antaa lempeät ja kosteat löylyt. Lauteilla on tilaa 10–15
saunojalle, ja tosiaan parhaimmillaan lauteet ovat täällä täynnä. Sauna-ajat
ovat lisäksi joustavia niin, että saunailtana voi löylytellä käytännössä niin
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 33 / 114

-- 33 of 114 --

myöhään kuin haluaa.
Pesutilat ovat naisille ja miehille yhteiset. Laituri on turvallinen, joskin sinne
vievä rinnepolku lienee talvella liukas. Pysäköintipaikat ovat aivan saunan
tuntumassa.
Ja kun Kuhmalahdella ollaan, tunnelma ja vieraanvaraisuus ovat
ensiluokkaista laatua.
49. Kurjenrannan sauna, Viljakkala: 33 pistettä
Kurjentie, Viljakkala
Avoinna: kesällä 2023 ke 17–20.
Hinnat: syksyn kausimaksu 30€
Löylyt 17/25, miljöö 3/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 1/3, hinta 3/3,
saavutettavuus 2/3.
Viljakkalan kirkonkylän kyläyhdistyksen ylläpitämä rantasauna on
pienimuotoisuudessaan ja idyllisyydessään yksi Pirkanmaan viehättävimmistä
yleisistä saunoista. Sauna lämpiää jatkuvalämmitteisellä puukiukaalla ja löylyt
ovat erinomaisen kosteat. Sauna-ajan alkaessa lämpötila on lupaavat 80
astetta, mutta löylynheitto (liian kylmä vesi?) ja jatkuva ramppaaminen
pudottavat lämmön ikävästi ensin 70:een ja sitten 65 asteeseen. Uimaan
pääsee joko laiturilta tai matalalta hiekkarannalta. Rantasauna on erityisen
suuresti kylän lasten suosiossa. Saunalta voi ostaa makeisia, makkaraa ja
juotavaa. Grillipaikkakin löytyy.
48. Hirsilinna, Kuru: 33 pistettä
Hevossaarentie 91, Kuru
Avoinna: avantouinti talvisin ke ja su klo 17–19.30.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 34 / 114

-- 34 of 114 --

Hinnat: 2€
Löylyt 19/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
Kurun Hevossaaressa saunotaan talvikaudella sotaveteraanien 1980-luvun
alussa rakentamassa puulämmitteisessä rantasaunassa. Koska erillisiä
pukuhuoneita ei ole, miehet ja naiset on erotettu verholla. Sopu antaa sijaa
myös suihkussa.
Sähkökiuas lämmittää saunan juuri sopivasti 90-asteiseksi ja löylyt ovat
makoisan kosteat. Sauna on ollut paikoin niin suosittu, että lauteita on
jouduttu laajentamaan. Laudekorkeus on optimaalinen eivätkä löylyt karkaa
kattoon.
Kulkutie laiturin päässä sijaitsevalle uimapaikalle on hyvin valaistu. Näköala
Keihäsjärvelle on luonnonkaunis sikäli kun lokakuun iltahämärässä enää
mitään näkee.
Uutta: Saunominen on uhattuna, sillä Ylöjärven kaupunki on pistänyt
Hirsilinnan myyntilistalle. Paikallisten ihmisten vastustuksen ansiosta
myyntiaikeista on kuitenkin toistaiseksi luovuttu. Hirsilinnan tulevaisuutta
pohditaan seuraavan kerran alkuvuodesta 2026.
47. Lavajärven Leirirannan sauna, Hämeenkyrö: 33 pistettä
Komintie 476, Hämeenkyrö
Avoinna: kesäisin pääasiassa parittomien viikkojen torstaina 18–20.
Kesäkausi päättyy elokuun lopussa.
Hinnat: 2 €
Löylyt 20/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 35 / 114

-- 35 of 114 --

Ylöjärven ja Hämeenkyrön rajamailla sijaitsevan Lavajärven rannalta paljastui
kesällä 2020 paikallisen kyläyhdistyksen ylläpitämä kesäpaikka, jonka
vuokrattavassa saunassa on kesäisin yleisövuoroja parin viikon välein, pääosin
tiistaisin. Paikka luonnonkaunis ja kuin piilotettu aarre. Puusaunan löylyt ovat
makean kosteat, ja kun saunojat lisäävät itse puuta kiukaaseen, saunan
lämpötilaan pääsee itse vaikuttamaan. Testi-iltana saunan lämpötila oli 70:n ja
75 asteen välillä, joten olo käynyt missään vaiheessa tukalaksi.
Laudekorkeuskin on optimaalinen, ja vaikka itse saunarakennus lienee
kymmeniä vuosia vanha, pintaremonttia on tehty vuosien aikana sen verran
että paikat ovat siistit, vaikka erillisiä pukuhuoneita tai suihkua ei olekaan.
Uimaan pääsee matalasta hiekkarannasta, joten paikka sopii myös
lapsiperheille. Kaiken kruunaa hinta, 2 euroa, joka on Pirkanmaan yleisten
saunojen edullisimpia. Ei tänne sentään kaikkien kannata suinpäin rynnätä,
sillä lauteille mahtuu kerrallaan vain puolitusinaa saunojaa.
46. Pappilanniemen sauna, Sääksmäki: 33 pistettä
Pappilanniemen kurssikeskus, Pappilanniemi 51, Sääksmäki
Avoinna: talvikaudella maanantaisin naiset 17–19, miehet 19–21.
Hinnat: ilmainen
Löylyt 18/25, miljöö 3/4, ilmapiiri 3/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
Seurakunnan kurssikeskuksen rannassa Sääksmäen siltojen kupeessa
sijaitseva Pappilanniemen sauna lienee Pirkanmaan salaisimpia yleisiä
saunoja. Aamulehti sai vihiä tästä saunahelmestä vasta keväällä 2022 ja se
saatiin vihdoin koesaunottua vappuviikolla.
Saunan olemassaolosta ei nähtävästi tiedä juuri kukaan muukaan, sillä
talvikauden viimeisellä saunavuorolla oli vain kaksi kävijää, josta testaaja oli se
toinen.
Tilavasta, noin 15 hengen saunasta aukeaa upeat, luonnonkauniit näkymät
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 36 / 114

-- 36 of 114 --

Vanajaveden Pappilanlahdelle. Sähköllä lämpiävä Harvian verkkomallinen
kiuas on riittävän tehokas, mutta noin 95-asteiset löylyt ovat kohtuuttoman
kuivat – varmaankin johtuen siitä, ettei saunojia ole illan aikana käynyt.
Saunan terassilla luonto ja hiljaisuus tulevat lähemmäksi kuin juuri missään
muussa pirkanmaalaisessa avantosaunassa. Harmillisesti avanto ei ollut
kevään viimeisillä saunakerroilla käytössä.
Pappilanniemi eroaa muista yleisistä saunoista myös siinä, ettei saunominen
maksa mitään. Huomionarvoista on myös se, että kun naiset ja miehet
saunovat eri vuoroilla, saunaelämyksen saa harvinaisesti kokea ilkosillaan.
Kansainvälisen savusaunaklubin varapuheenjohtaja Matti Lindell esitteli uuden savusaunan
tonttia Pirkkalan Reipissä kesäkuussa 2018. KUVA: JARI TOIVONEN
45. Reippi, Pirkkala: 33 pistettä
Reipintie 43, Pirkkala
Avoinna: talvikaudella ma 17–20, ke 17–20, la 14–18, kesällä ti–pe 14–20, la–
su 14–18
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 37 / 114

-- 37 of 114 --

Hinnat: aikuiset 6€, lapset 2€ (ikäraja 15 v.)
Löylyt 18/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 2/3, hinta 3/3,
saavutettavuus 2/3.
Reipinniemen saunalla on pitkä historia, sillä luonnonkauniilla paikalla on
saunottu jo vuodesta 1971 lähtien. Sähkökiuas ei ollut ensimmäisellä
käyntikerrallamme täydessä iskussa. Tilat olivat myös varsin ahtaat ja kulku
avantolaiturille vaarallisen liukas. Pyhäjärvelle avautuva maisema sen sijaan
on verraton. Reipissä miehet ja naiset saunovat erillään. Takkatupa on
nostalgisen idyllinen. Keskitalvella saunomiseen voi helposti yhdistää
retkiluistelun läheisellä radalla.
Uutta: Tarkastuskäynti helmikuussa 2023 vahvisti, että kiuas on taas iskussa
ja löylyt ovat parantuneet, vaikka parantamisen varaa on yhä. Sauna on myös
ajoittain varsin ruuhkainen. Alueelle oli suunnitteilla Kansainvälisen
savusaunaklubin savusauna, mutta huhtikuussa 2025 tuli ilmoitus hankkeen
peruuntumisesta. Saunojia huolestuttaa, mikä vanhan saunarakennuksen
kohtalo on, kun rakennus alkaa vaatia jo kunnostusta. Saunan säilyttämisen
puolesta on kerätty adressia.
Lue lisää: Onko kunta ajamassa Reipin yleistä saunaa käyttökieltoon?
44. Vesaniemi, Kangasala: 33 pistettä
Vesaniementie 15, Kangasala
Avoinna: talviuintikausi 9. syyskuuta 2024 alkaen kello 17–21 ensin ma ja pe,
lokakuusta alkaen ma, ke, to ja pe, tammi-maaliskuussa myös su. Kausi
päättyy 16.5.2025.
Hinnat: aikuiset 7€, alle 12-vuotiaat maksutta
Löylyt 16/25, miljöö 3/4, ilmapiiri 2/3, suihku- ja pukuhuoneet 3/3,
saunavaihtoehdot 1/3, oheispalvelut 1/3, aukioloajat 3/3, hinta 2/3,
saavutettavuus 2/3.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 38 / 114

-- 38 of 114 --

Kangasalan Uintiseuran ja Uimaseura Kangasalan Kuohun talviuintipaikassa
Vesijärven rannassa on saunottu jo vuodesta 1975 lähtien. Miehille ja naisille
on omat saunansa, ja sähkösaunan löylyt ovat lempeän pehmoiset.
Vesaniemen ylivoimainen valtti on iso avanto. Siinä voi jopa harjoitella
avantouintikilpailuja varten. Pääsymaksun voi maksaa myös pankkikortilla.
43. Käenkoski, Parkano: 34 pistettä
Hiihtokeskuksentie 35, Parkano
Avoinna: talvikaudella to 17.30–21, su 16.30–20. Talvikausi päättyy
vappuun.
Hinta: 6€
Löylyt 19/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 2/3, hinta 3/3,
saavutettavuus 1/3.
Parkanon Urheilijoiden tukikohdan äskettäin viihtyisäksi remontoidussa
tilavassa saunassa kylvetään kosteissa löylyissä hiihtokeskuksen ja tanssilavan
naapurissa. Käenkoski eroaa Pirkanmaan muista yleisistä saunoista sillä, että
siellä löylyä heitetään hanaa avaamalla. Tämä puoliautomaattinen järjestelmä
antaa kiville tasaisen vesisuihkun ja takaa siten tasalaatuiset löylyt.
Pukuhuone on hieman viileä, mutta vapaaehtoista maksua vastaan tarjottava
kahvi ja pulla korvaa tämän puutteen. Pakkasella taival avantoon on
vaarallisen liukas. Isona plussana voi pitää sitä, että saunan läheisyydestä
lähtevät talvisin valaistut ladut pohjoispirkanmaalaiseen luontoon.
Tunnelmakin on verraton. Kaikki tuntevat toisensa, mutta ensikertalainenkin
otetaan sydämellisesti vastaan.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 39 / 114

-- 39 of 114 --

Osa Rajalansaaren asiakkaista on käynyt saunomassa saaren savusaunassa sen rakentamisesta
eli 1950-luvulta lähtien. KUVA: VESA LAITINEN
42. Rajalansaaren savusauna, Luopioinen: 34 pistettä
Rajalansaari, Luopioinen (opastus rantaan Kesäkehräntien P-alueelta)
Avoinna: aiempina kesinä ke 18–21.30.
Hinnat: 5€
Löylyt 20/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
1950-luvulla rakennettu savusauna lämpiää Kukkian saaressa
kesäkeskiviikkoisin. Saunaan pääsee joko omalla veneellä tai mantereelta
talkooväen operoimalla soutuveneellä. Salmeen on suunnitteilla lossiyhteys.
Rajalansaari sijaitsee luonnonkauniilla paikalla heti Luopioisen taajaman
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 40 / 114

-- 40 of 114 --

eteläpuolella, joten lähiseudun asukkaat pääsevät saunomaan vaikka
polkupyöräkyydillä. Löylyt ovat perinteisen savusaunan tyyliin kosteat,
pehmeät ja pitkät. Kiuas sihahtaa iloisesti, mutta lämpöä voisi olla
enemmänkin. Suurin puute on kuitenkin ahtaus. Saunaan mahtuu kerrallaan
vain kuusi henkeä, joten jonoa kertyy, kun sauna on vain kerran viikossa
avoinna. Viileällä ja tuulisella ilmalla voi tulla vilu, sillä saunan lisäksi ainoa
suojainen paikka on saunan eteinen. Oheispalveluita ei ole, mutta makkaraa
pääsee paistamaan. Uimaan pääsee laiturilta tai savipohjaisesta rannasta.
Uittotyönjohtajan entinen sauna sijaitsee kauniin Kostianvirran alajuoksulla. KUVA: HENRY
RANTANIEMI
41. Kostianvirran sauna, Pälkäne: 34 pistettä
Veteraanipolku 1, Pälkäne
Avoinna: lokakuusta huhtikuuhun ma ja to 16–21, kesällä ma ja pe 18–22.
Hinnat: vuosimaksu 60 euroa.
Löylyt 20/25, miljöö 2/4, ilmapiiri 3/3, suihku- ja pukuhuoneet 1/3,
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 41 / 114

-- 41 of 114 --

saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
Vanha uittotyönjohtajan virka-asunto muuttui 1990-luvun puolivälissä
Pälkäneen talviuimareiden rantasaunaksi, jossa nykyään saunotaan
talvikaudella kaksi kertaa viikossa kausimaksulla, mikä tarkoittaa, että sauna
on tarkoitettu vain jäsenille.
Idyllinen sauna sijaitsee kauniilla paikalla Kostianvirran varrella kävelymatkan
päässä Pälkäneen keskustasta. Alkuillasta löylytellään lempeästi ja kello 18:n
jälkeen kipakammin. Erillisiä suihkutiloja ei ole, mutta saunojat peseytyvät
kotoisasti löylyjen lomassa kuin mökkisaunassa ikään. Piha ja laituri ovat
talvella liukkaita ja jopa vaarallisia. Avannossa mahtuu heittämään
pidemmänkin lenkin.
Saunaravintola Floun uimapaikka on erillisellä laiturilla. Uimapaikka otetaan käyttöön, kun
laituriin on saatu asennettua kaiteet. Saunat sijaitsevat kuvassa näkyvien ikkunoiden takana.
Ravintolasta avautuu upea panoraamanäkymä Ratinan suvantoon. KUVA: JUKKA RITOLA /
AAMULEHTI
40. Flou Sauna Ravintola, Tampere: 34 pistettä
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 42 / 114

-- 42 of 114 --

Ratinan rantatie 6, Tampere (talvisin Rosendahlin laituri, Jalkasaarentie 7,
Tampere)
Avoinna: kesäkaudella Ratinassa ke–pe 16–22, la–su 8–22, talvikaudella
13.10.2025 alkaen Rosendahlin rannassa ma–pe 15–21, la–su 8–21.
Hinnat: 15€.
Löylyt 16/25, miljöö 3/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 3/3, aukioloajat 3/3, hinta 1/3,
saavutettavuus 3/3.
Juhannusaattona 2024 Ratinan suvantoon Tampereelle avautuneen
saunaravintola Floun saunaelämys eroaa yhdessä asiassa kaikista muista.
Täällä saunassa soi moderni poppimusiikki. On makuasia, pitääkö sitä
mauttomana vai trendikkäänä, mutta joka tapauksessa se kehittää urbaania
saunakulttuuria taas uuteen suuntaan.
Floussa on tarjolla kaksi samantyyppistä ja rinnakkaista sähkösaunaa.
Harmillisesti avauspäivänä kiukaiden termostaatit on säädetty kovin pienelle
ja saunojen lämpötila on vain 71–72 astetta. Se ei millään riitä tuottamaan
kipakoita löylyjä. Lauteilla voi tämän vuoksi viipyä kevyesti hikoilemassa niin
kauan kuin pitkästyy.
Saunaravintolassa on myös pulahduspaikka, joskin portaat veteen ovat
kapeudessaan hieman epäkäytännölliset. Pukutilat ovat kompaktit, mutta
istumapaikat ovat kortilla. Suihkujen erityispiirteenä on, ettei veden
lämpötilaa voi itse säätää.
Saunaravintolan palvelut ovat iso plussa. Heinäkuun alusta alkaen ravintolasta
saa myös ruokaa. Ravintoloitsijana toimii tunnettu ja mainittu Arto Rastas.
Lokakuun puolivälissä 2025 saunalautta siirtyi taas talven ajaksi Rosendahlin
rannan laituriin ja muuttuu jäiden tultua avantosaunaksi. Marraskuun 2024
lopulla tehdyn tarkastuskäynnin tärkeimmät huomiot ovat, että nuoret aikuiset
ovat löytäneet ihastuttavasti paikalla, ja löylyt ovat edelleen löysät.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 43 / 114

-- 43 of 114 --

Uutta: Saunalta kantautuneiden raporttien mukaan kiukaat on nyt uusittu ja
löylyt parantuneet. Aamulehti päivittää tiedot löylyistä, kun testaaja ehtii
tehdä saunaan tarkastuskäynnin. Hinta noussut 15 euroon.
Saunaravintola Flou on talvikauden 2024–2025 upeassa idyllissä Rosendahlin rannassa.
Maisemassa yhdistyvät hiljainen luonto ja urbaanit valot. KUVA: JUKKA MANNINEN
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 44 / 114

-- 44 of 114 --

Annukka ja Otso Luutikivi osallistuivat Hiedanrannan yhteisöllisen saunan avajaisiin helteisenä
heinäkuun päivänä 2019. KUVA: KATJA PAJULA
39. Tehdasaukion sauna, Tampere: 35 pistettä
Tehdaskartanonkatu 38, Tampere
Avoinna: 10. toukokuuta 2025 alkaen pe–su 15–19.
Hinnat: 8€
Löylyt 21/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 2/3, hinta 2/3,
saavutettavuus 2/3.
Heinäkuun 2019 lopussa virallisesti avautunut Hiedanrannan yhteisöllinen
sauna poikkeaa kaikista muista Pirkanmaan yleisistä saunoista. Sitä lämmittää
kävijä itse. Saunan avaimen saa Lielahden kartanon kahvilasta ja sauna onkin
avoinna vain kahvilan aukioloaikoina eli aamupäivästä alkuiltaan. Kun sauna
lämpiää, muutkin saunojat saavat liittyä joukkoon, mutta vastuu järjestyksestä
ja siisteydestä on aina avaimen haltijalla. Lisäksi jokaisen saunojan pitää
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 45 / 114

-- 45 of 114 --

allekirjoittaa vastuuvapautuslomake, sillä alueen omistava Tampereen
kaupunki haluaa varmistaa, että jokainen saunoo omalla vastuullaan; aika
byrokraattista, kieltämättä.
Saunassa on tehokas jatkuvalämmitteinen puukiuas ja löylyt ovat hyvin kosteat
ja riittävän lämpimät. Lauteet on rakennettu riittävän ylös, toinen jopa niin
ylös, ettei 180-senttinen mahdu istumaan siellä suorassa. Ylikorkeaa laudetta
yritetään puolustella sillä, että se on tarkoitettu makuulauteeksi, mutta jos
siihen yksi saunoja oikaisee, lauteille mahtuu yhteensä vain viitisen saunojaa.
Käsittämätön lapsus ottaen huomioon, että saunan suunnittelussa on ollut
mukana arkkitehtiopiskelijoita Hollannista asti.
Pukutilat ovat graffiteilla koristelluissa konteissa. Miljöö on kiehtova,
ollaanhan entisen ulkopuolisen silmiltä suljetun sellutehtaan ytimessä.
Uintimahdollisuutta ei ole, mutta letkusta tulevalla kylmällä vedellä voi
kastella itsensä ja kaverinsa. Hiedanrannan sauna on erittäin tervetullut
uutuus Pirkanmaan yleisten saunojen pitkään ketjuun ja
persoonallisuudessaan ainoalaatuinen. Toivottavasti saunayhteisöllä riittää
taitoa, intoa ja voimia toiminnan ylläpitämiseen ja saunojilla fiksuutta
sivistyneeseen saunomiseen.
Aamulehti kävi testaamassa saunaa ensimmäisen kerran saunan virallisena
avajaispäivänä 27. heinäkuuta. Toinen yllätyskäynti pari päivää myöhemmin
johti hämmennykseen. Saunassa ei ollut tuona päivänä käynyt vielä saunojia,
joten yhden hengen testiryhmämme pääsi kokeilemaan, miten saunan
lämmitys onnistuu. Ensimmäinen kommellus sattui jo kahvilan tiskillä avainta
noutaessa, kun henkilötodistus oli jäänyt autoon. Saunalla alkoivat varsinaiset
haasteet. Lukkojen availemiseen, vesipostin avaamiseen, letkujen vetämiseen
ja vesisäiliöiden täyttämiseen menee aimo tovi. Sitten kun kiukaan vesisäiliö
on täynnä, voi alkaa lämmittää kiuasta. Lämmitykseen on käytettävissä
laudanpätkiä, pieni pala sanomalehteä ja yksi tulitikku. Taitava
saunanlämmittäjä ei olisi tilanteessa moksiskaan, mutta kun juuri tulee
tuulenpuuska ja sammuttaa tikun heti kättelyssä. Tässä vaiheessa koesaunoja
katsoo kelloaan, vaipuu epätoivoon ja toteaa, että tänään ei näin
monimutkaiseksi muuttuneeseen operaatioon ole enää aikaa, kun sauna pitäisi
lämmittämisen ja saunomisen jälkeen vielä siivota ja palauttaa ennalleen.
Uutta: Saunan nimi on muuttunut Tehdasaukion saunaksi ja osaksi
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 46 / 114

-- 46 of 114 --

toukokuussa 2025 avattavaa Tehtaan terassi -kokonaisuutta.
Halkoniemen saunan uusi löylyhuone on oikealla näkyvässä täydennysosassa. KUVA: VESA
LAITINEN
38. Halkoniemi, Nokia: 35 pistettä
Ojanteentie 16, Nokia
Avoinna: talvikaudella syyskuun alusta lähtien ti 16–23, ke 16–22, to 16–23,
pe 17–23.30 (savusauna vain jäsenille), la 14–22, su 14–22.
Hinnat: kertamaksu aikuiset 8€, kertamaksu alle 15-v. 2 €
Löylyt 20/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 3/3, hinta 2/3,
saavutettavuus 2/3.
Nokian Talviuimarien sauna sijaitsee rauhallisella paikalla Viholan alueella
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 47 / 114

-- 47 of 114 --

Pyhäjärven rannassa. Tilavan sähkösaunan löylyt ovat kuumat ja kosteat.
Maaliskuun 2018 alussa pääsin vierailemaan saunassa iltana, jolloin kävijöitä
oli harvakseltaan. Silloin löylyt olivat sähkösaunan mittapuulla jopa
erinomaiset. Vastaavasti, kun kävijöitä on runsaasti, kiukaan teho ei riitä ja
lämpötila voi pudota alle 70 asteen.
Halkoniemessä voi saunoa iltamyöhään ja viimeisillä tunneilla löylyä voi
heittää kipakammin. Tilat ovat siistit ja laituri hyvin valaistu. Halkoniemen
heikko lenkki löytyy pukuhuoneesta. Saunan kuumuus leviää jostain syystä
aulaan ja pukuhuoneeseen asti. Jälkihiki on siis melkoinen, kun pukee
saunomisen jälkeen palttoota niskaan. Syksyn 2017 aikana pukuhuoneen
ongelma on jonkin verran korjaantunut parantuneen ilmastoinnin ansiosta.
Halkoniemessä on myös talviperjantaisin lämmitettävä savusauna. Se on
tarkoitettu vain jäsenille, joten sitä ei voi ottaa huomioon tässä arviossa.
Haluan kuitenkin kommentoida sitä lyhyesti. Pääsin itse vierailemaan
Halkoniemen savusaunassa vihdoin 2017–18-vuodenvaihteessa, ja voin
vilpittömästi onnitella Nokian Talviuimarien jäseniä. Savusaunan kiuas
huokaili puoli tuntia ovien avaamisen jälkeen kuin lohikäärmeen kita. Vaikutti
siltä, että jokainen löylynheitto oli tarkkaan harkittu. Lämpötilaa oli tässä
vaiheessa yhä varmasti yli 120 astetta. Saunakokemus oli vaikuttava ja
erilainen kuin alueen muissa savusaunoissa. On kiehtovaa kuvitella, miten
löyly olisi kehittynyt illan aikana. Valitettavasti itselläni ei ollut mahdollisuutta
jäädä odottamaan tummaa samettia, jota illan kuluessa oli kaikesta päätellen
luvassa.
Tämän perusteella Nokian avantouimarien jäsenet voivat hyvällä
omallatunnolla lisätä oman sauna-arvionsa löylyt-kohtaan 2–3 pistettä.
Uutta: Saunaan on tehty laajennus talvella 2025. Toukokuussa 2025 uusi
löylyhuone on jo käytössä ja pukuhuoneremontti alkamassa. Remontin ajan
pukuhuoneet siirtyvät pihalle tuotuun konttiin. Uuden saunan löylyt ovat
pitkät ja kohtuulliset. Panen merkille, että myös kiuaskivissä on panostettu
laatuun. Lisäpisteitä on odotettavissa, kunhan pukutilat petraantuvat.
Remontti valmistuu kokonaisuudessaan huhtikuun loppuun mennessä 2026.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 48 / 114

-- 48 of 114 --

Serlachius-museoiden Taidesaunan suunnittelussa ei ole tyylikkyydessä säästelty. KUVA: SAMPO
LINKONEVA S
37. Taidesauna, Mänttä: 35 pistettä
Joenniementie 47, Mänttä
Avoinna: ympäri vuoden ti 13–19.
Hinnat: 14 euroa
Löylyt 18/25, miljöö 4/4, ilmapiiri 2/3, suihku- ja pukuhuoneet 3/3,
saunavaihtoehdot 1/3, oheispalvelut 3/3, aukioloajat 1/3, hinta 1/3,
saavutettavuus 2/3.
Kesäkuussa 2022 Mäntän Gösta-museon rantaan valmistunut Taidesauna on
todellinen saunakulttuuriteko. Huippuarkkitehtuuria, kansainvälisen tason
muotoilua ja taidetta yhdistelevä kompleksi on ollut yleisölle avoinna vain
muutamina kesämaanantaina, mutta se on siitä huolimatta löytänyt jo
yleisönsä.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 49 / 114

-- 49 of 114 --

Kokonaisuus on tyylikäs, maisemaan tyylikkäästi istutettu ja vaikuttava.
Harmi, että suurikokoisen sähkökiukaan löylyt jäivät ainakin
tarkastuskäynnillä perin vaisuiksi. Kunnon löylyt saadakseen kiville piti heittää
jopa kymmenen kuupallista löylyvettä.
Löylyhuoneen pyöreä muoto sen sijaan olisi makoisille löylyille ihanteellinen.
Oman pikantin lisämausteen antaa näköalaikkunasyvennys, joka tuntuu
keräävän kuumimman löylyn huomaansa.
Oheispalvelut ovat ykkösluokkaa: poreallas, pitkä upouusi laituri ja viereisessä
museossa yksi Pirkanmaan parhaista ravintoloista.
Toivottavasti yleiset vuorot jatkuvat myös kesän jälkeen. Tällainen helmi
pääsee parhaiten oikeuksiinsa talvipakkasessa ja iltavalaistuksessa. Tänne
kannattaa tilaisuuden tullen tuoda ulkomaiset vieraansa: eksotiikka on taattu.
Urkin piilopirtti on kesällä 2021 auki 6.8. asti sekä perjantaisin että keskiviikkoisin. Tämän
jälkeen sauna on auki kerran kuussa lauantaina. Kuvassa isäntä Jyrki Sasi. KUVA: SUVI IIVARI
36. Urkin piilopirtti, Hämeenkyrö: 35 pistettä
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 50 / 114

-- 50 of 114 --

Sasintie 440, Pinsiö
Avoinna: heinäkuussa perjantaisin kello 16–21.
Hinnat: 16€
Löylyt 20/25, miljöö 3/4, ilmapiiri 2/3, suihku- ja pukuhuoneet 2/3,
saunavaihtoehdot 2/3, oheispalvelut 3/3, aukioloajat 1/3, hinta 1/3,
saavutettavuus 1/3.
Entisellä Tampereen Pyrinnön huvilalla on yleisöä houkutteleva nimi. Urkin
piilopirtti viittaa 1940-luvulle, jolloin Pyrinnön voimamies Kalle Kaihari
kylvetti kaveriaan Urho Kekkosta Iso-Lehmijärven rannalla Pinsiön ylängöllä.
Nykyisin paikka toimii taidehenkisenä kokous- ja tapahtumakeskuksena.
Vanha, sähköllä lämpiävä savusauna; on normaalisti tilauskäytössä, mutta
keskikesäksi se muuttuu perjantaisin muutaman viikon ajaksi yleiseksi
saunaksi. Löylyt ovat syvät, maisema korkealta rantatörmältä kohti ilta-
aurinkoa vaikuttava ja tunnelma leppoisa. Mahdollisia ruuhkahuippuja
tasoittaa kuivakan kuuma perinteinen sähkösauna. Pukutilat ovat hieman
puutteelliset, mutta virvokkeita saa Bordeaux'n Grand Cru -punaviinejä
myöten. Onnekas pääsee yhdistämään saunailtaan rosvopaisti-illallisen.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 51 / 114

-- 51 of 114 --

Lempäälän vanhan pappilan perinteikäs hirsisauna sijaitsee piilossa katseilta Herralanvuolteen
rannassa. KUVA: VESA LAITINEN
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 52 / 114

-- 52 of 114 --

35. Vanhan pappilan sauna, Lempäälä: 35 pistettä
Rovastintie 3, Lempäälä
Avoinna: tiistaisin naisten kesäsauna 18–21, torstaisin miesten kesäsauna
17.30–20.
Hinnat: 0€
Löylyt 19/25, miljöö 3/4, ilmapiiri 3/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 2/3.
Lempäälän vanhan pappilan hirsisessä rantasaunassa on saunottu kesäisin
vuosikymmenten ajan, mutta suuren yleisön katseilta piilossa. Tänä kesänä
viime vuosisadan alussa rakennettu sauna lämpiää kaksi kertaa viikossa
toukokuusta syyskuulle. Tiistaisin kylpevät naiset, torstaisin miehet.
Vanhan saunan pukuhuoneesta voi haistaa ajan patinan, mutta tilat on
modernisoitu nykypäivän tarpeita vastaaviksi. Löylyhuone on suosituimpina
saunailtoina hieman ahdas, mutta moderni puukiuas antaa mukavan kosteat
löylyt. Kirkollisessa saunassa kun ollaan, niin löylynheitto on enemmän
laupiasta kuin kurittavaa.
Vanhan pappilan sauna sijaitsee poikkeuksellisen kauniilla paikalla
Herralanvuolteen törmällä. Laituri sen sijaan on hieman ongelmallinen, sillä
ponttoonit eivät riitä pitämään sitä vedenpinnan yläpuolella, kun raavaita
miehiä kertyy sinne paistattelemaan päivää ilkosillaan.
Saunaillan erikoisuus on iltahartaus, josta nautitaan makkara- ja
virvoitusjuomatarjoilun kera saunomisen päätteeksi. Erityistä on myös se, että
Lempäälän seurakunta tarjoaa saunan eli pääsymaksua ei ole.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 53 / 114

-- 53 of 114 --

Lempäälän vanhan pappilan sauna on yksi Pirkanmaan salatuimmista saunahelmistä. 1900-
luvun alussa rakennettu hirsisauna sijaitsee luonnonkauniilla paikalla Herralanvuolteen
rannalla. KUVA: VESA LAITINEN
34. Säynäniemi, Orivesi: 35 pistettä
Säynäniementie 100, Orivesi
Avoinna: ke naiset 17–18.30, miehet 18.30–20, la naiset 18–19.30, miehet
19.30–21.
Hinnat: 5€
Löylyt 20/25, miljöö 2/4, ilmapiiri 3/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 1/3.
Mämmilän Norppien ylläpitämä rantasauna sijaitsee kuuden kilometrin päässä
Oriveden keskustasta Säynäniemen leirintäalueella. Puukiuas antaa kostean
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 54 / 114

-- 54 of 114 --

syvät löylyt. Oheistiloissa paistaa ajan patina. Ruuhkaa ei ole, sillä saunojia on
illan aikana vain hieman toistakymmentä.
Uutta: Uimapaikka on siirretty talvikaudella 2017–18 matalasta ja mutaisesta
kohdasta paremmalle paikalle. Vesi on uudessa avannossa puhtaampaa, ja
syvyyttä on parisen metriä.
Pirkkalan seurakunnan rakentamat saunatilat hohtivat uutuuttaan lokakuussa 2019. KUVA: VESA
LAITINEN
33. Pihlajaniemen sauna, Pirkkala: 35 pistettä
Pappilantie 63, Pirkkala
Avoinna: miehet ti 17.30–20, naiset ke 17.30–20.
Hinnat: vapaaehtoinen maksu lähetystyön hyväksi 5€
Löylyt 20/25, miljöö 3/4, ilmapiiri 3/3, suihku- ja pukuhuoneet 2/3,
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 55 / 114

-- 55 of 114 --

saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 1/3.
Pirkkalan seurakunnan kesällä 2019 avattu uusi saunarakennus on
Pirkanmaan yleisten saunojen aatelia ja todennäköisesti moderneista
saunarakennuksista näyttävin. Saunapuheiden mukaan seurakunta käytti
pytingin rakentamiseen 1,2 miljoonaa euroa.
Uudistus kohensi tilojen toimivuutta ja viihtyisyyttä merkittävästi.
Sähkökiukaan löylyt ovat kosteat ja lempeät, löylynheittokulttuuri maltillinen.
Viimeistelyssä kuitenkin ontuu. Matka laiturin päässä odottavaan avantoon on
pitkä, pimeä ja pakkasella vaarallisen liukas. Tähän toivoisi pikaista korjausta.
Tunnelma saunassa on yhä hulvattoman vieraanvarainen. Ventovieras otetaan
juttuun mukaan samantien, ja keskustelut luotaavat välillä hyvinkin syvälle
historiaan –varsinkin kirkkohistoriaan. Tällä saunalla on myös verraton valtti.
Parin tunnin saunahetki päättyy joka viikko lyhyeen iltahartauteen. Kun
maksukin on omantunnon mukaan, Pihlajaniemen saunaa voi pitää
todellisena saunahelmenä.
Pirkkalan seurakunnan nettisivuilla ei ole ilmoitettu, ketkä ovat tervetulleita
tähän saunaparatiisiin. Etusijalla ovat kaiketi pirkkalalaiset kirkollisveron
maksajat.
32. Mäyriän sauna, Lempäälä: 35 pistettä
Vanha Rantatie 105, Lempäälä
Avoinna: suljettu lokakuussa 2023.
Hinnat: 2€
Löylyt 19/25, miljöö 3/4, ilmapiiri 3/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 1/3.
Mäyriässä miehet ja naiset saunovat rauhallisella ja luonnonkauniilla
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 56 / 114

-- 56 of 114 --

Pyhäjärven Hiivalahdella omissa saunoissaan. Puusaunan löylyt ovat kosteat ja
pehmeät, ja löylynheitto sivistynyttä. Seura on mitä parhainta ja vieraan on
helppo liittyä joukkoon.
Saunalle pääsee vaikka omalla laivalla, sillä rannassa on uimalaiturin lisäksi
laivalaituri. Makkaraa pääsee paistamaan sekä takassa että nuotiopaikalla.
Huomaa myös erittäin edullinen hinta.
Uutta: Sauna on suljettu kesästä 2022 alkaen. Myös leirintäalueen toiminta on
loppumassa ja alueelle kehitetään uutta toimintaa.
Sauna-aktiivi Mikko Sinkkonen nautti yhden Juokslahden savusaunan löylyistä heinäkuussa
2020. Sinkkonen on osallistunut Jämsässä myös saunojen lämmittämiseen. KUVA: VESA LAITINEN
Juokslahden saunakylä, Jämsä: 35 pistettä
Pataniemi 420, Jämsä
Avoinna: kesälauantaisin 17. toukokuuta 2025 alkaen 16–20.
Hinnat: 15€
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 57 / 114

-- 57 of 114 --

Löylyt 23/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 3/3, oheispalvelut 1/3, aukioloajat 1/3, hinta 1/3,
saavutettavuus 1/3.
Jämsän Juokslahdessa Päijänteen rannalla sijaitseva perinnesaunakylä on
maailmanluokan nähtävyys, sillä toista samanlaista ei tältä pallolta löydy.
Kylän 23 savusaunasta on tänä kesänä lämminnyt kuusi. Saunoihin mahtuu
Virpiötä lukuun ottamatta 5–6 saunojaa kerrallaan, joten kun lauantaisaunat
ovat tänä kesänä saaneet suuren suosion, saunoihin on joutunut välillä
jonottamaan.
Löylyt ovat niin makoisat kuin perinteisissä savusaunoissa voi kuvitella olevan.
Pieniä puutteita kuitenkin ilmenee. Osassa silmiä kirvelee liian hätäisen
lämmityksen takia ja yhdestä saunasta loppuu puhti aivan liian aikaisin.
Saunakylässä on valtava potentiaali, mutta paikka on vielä pahasti
keskeneräinen. Alueen asemakaava ei ole vielä valmistunut eivätkä kaikki
saunat ole vielä omilla paikoillaan. Toiveena on, että neljä uutta saunaa
saadaan kunnostettua saunomiskuntoon. Lisäksi uimapaikka kaipaisi laituria
eikä sateensuojakaan olisi pahasta, jos saunojien mukana on seuralaisia, jotka
eivät sauno.
Saunakylän kehittämistä on toistaiseksi rahoitettu pääosin lainarahalla ja
toimintaa pyöritetty talkoilla, joten toivoa sopii, että tukijoita löytyy
tulevaisuudessa joko yhteiskunnan tai yksityisten taholta.
Jämsän saunakylälle ei annettu tässä vertailussa sijoitusta, koska se ei sijaitse
Pirkanmaalla vaan Keski-Suomessa.
31. Hauralan avantosauna, Lempäälä: 35 pistettä
Hauralantie 200, Lempäälä
Avoinna: toiminta päättyi maaliskuun 2023 puolivälissä.
Hinnat: 8€
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 58 / 114

-- 58 of 114 --

Löylyt 21/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 2/3, oheispalvelut 2/3, aukioloajat 2/3, hinta 1/3,
saavutettavuus 1/3.
Lempäälässä Pyhäjärven rannalla sijaitseva Hauralan avantosauna on
monessa mielessä ainoalaatuinen avantosauna. Ensinnäkin se sijaitsee
luonnonkauniilla rannalla sata vuotta vanhan asuintalon idyllisessä
pihapiirissä. Toisekseen puulämmitteisestä rantasaunasta – sekin noin
satavuotias – löytyy vanhanaikainen muuripata, joita ei Pirkanmaalla juuri
enää tapaa.
Hauralassa saunotaan kahdessa puusaunassa. Yläpihan piharakennuksessa
sijaitseva moderni sauna on kompakti ja löylyt ovat lempeät, mutta korkea
katto verottaa hieman löylynautintoa. Rannan vanhassa puusaunassa on uusi,
mittatilaustyönä tehty suuri, verkkomallinen puukiuas, joka antaa kuuman
kosteat löylyt, kun vain taitaa heittää riittävästi löylyä.
Rannassa on laituri ja avanto, mutta ainakin liukkaalla talvikelillä uimari saa
olla tarkkana. Myös polku rantaan on jyrkän mäen takia hieman hankala. Myös
pukuhuoneen kylmyys verottaa hieman viihtyvyyttä.
Hauralan avantosauna avattiin helmikuun alussa 2023. Sauna edustaa siinä
mielessä täysin uudenlaista konseptia, että talon asukas on avannut oman
saunansa yleiseen käyttöön. Maksu käy käteisellä, kortilla tai mobilepaylla.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 59 / 114

-- 59 of 114 --

Haihunkosken sauna sijaitsee vanhassa navetassa, nimensä mukaisesti kosken rannalla.
KUVA: VESA LAITINEN
30. Haihunkosken sauna, Viiala: 35 pistettä
Rautatienkatu 24, Akaa
Avoinna: naiset ke 17–19, miehet to 17–19
Hinnat: 8€
Löylyt 21/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 1/3, hinta 2/3,
saavutettavuus 3/3.
Kesällä 2024 avattu Haihunkosken sauna sijaitsee vanhassa navetassa
luonnonkauniilla paikalla Tarpianjoen rantatörmällä.
Perinteinen puusauna antaa kuumat ja kosteat löylyt. Suihkua ei ole, mutta
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 60 / 114

-- 60 of 114 --

hanasta tulee vettä ja lämmikettä saa padasta.
Haihunkosken saunalla on upeasta sijainnistaan huolimatta kaksi pahaa
puutetta. Uimapaikkaa ei ole, mikä on jo pelkästään turvallisuussyistä
ymmärrettävää, sillä kosken virtaus on voimakas. Toisekseen saunan lämpö
leviää ahtaaseen pukuhuoneeseen niin, että jälkihiki on taattu.
Rakennuksessa toimii kahvila, joten virvokkeet ja saunaeväät löytyvät läheltä.
Saunan vilvoittelupaikka takapihalla on varsin vaatimaton, ellei peräti
luotaantyöntävä.
Koska miehet ja naiset saunovat Kesäpirtillä erikseen, uima-asua ei tarvita. KUVA: VESA LAITINEN
29. Kesäpirtti, Ylöjärvi: 35 pistettä
Kesäpirtintie 48, Ylöjärvi
Avoinna: kesäisin ma–ti miehet 18.30–20, naiset 20–21.30, ke–to naiset
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 61 / 114

-- 61 of 114 --

18.30–20, miehet 20–21.30, pe miehet 18.30–20, naiset 20–21.30, la naiset
16.30–18.30, miehet 18.30–20.30, su miehet 16.30–18, naiset 18–19.30.
Kesän 2025 kausi on päättynyt elokuun lopussa.
Hinnat: 6€
Löylyt 19/25, miljöö 3/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 3/3, hinta 3/3,
saavutettavuus 1/3.
Ylöjärven Pihkaperässä on jo lähes sadan vuoden ajan piilotellut kaksi
puusaunaa, joiden olemassaolosta edes paikalliset asukkaat eivät ole olleet
tietoisia.
Tampereen seudun työväenopiston opiskelijoiden kesänviettopaikassa
Kesäpirtissä on kaksi puulämmitteistä saunaa, jotka lämpiävät kesäaikaan
jokaisena iltana niin, että arkisin saunotaan pikkusaunassa, viikonloppuisin
isossa. Naiset ja miehet saunovat omilla vuoroillaan, joten löylyttelemään
pääsee nakuna.
Molemmissa saunoissa on puulämmitteiselle saunalle tyypilliset
kosteanlämpimät löylyt. Saunomisetiketti on täällä kuitenkin sikäli
armollinen, ettei saunoja lämmitetä tappiin asti vaan lämpö asettuu 80 asteen
tuntumaan. Vaativalle saunojalle se jää vähän alakanttiin.
Iso sauna on erityinen nähtävyys myös sen vuoksi, että siellä saunotaan niin
sanotusti parvella. Uimapaikan erikoisuus on ponnahduslauta, joka vaikuttaa
olevan kesäiltoina varsinkin nuorison suosiossa. Pikkusaunan ainoa puute on
lievä ahtaus.
Maisemat ovat huikeat. Näsiselän avaruus on silmien edessä ja horisontissa
kajastaa Tampereen silhuetti. Koska rakennuskanta on 1930-luvulta, saunat
ovat kiinni veden rajassa. Tämä on sekä paitsi verraton saunakokemus, myös
luontoelämys.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 62 / 114

-- 62 of 114 --

Kesäpirtin rantasaunan erikoisuus on ponnahduslauta. KUVA: VESA LAITINEN
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 63 / 114

-- 63 of 114 --

Ikaalisten kylpylän rantasauna ja laituri näkyvät kuvan oikeassa alakulmassa tässä kesäkuussa
2020 otetussa ilmakuvassa. KUVA: TONI REPO
28. Ikaalisten kylpylän rantasauna, Ikaalinen: 36 pistettä
Huvilatie 2, Ikaalinen
Avoinna: 9. toukokuuta 2025 alkaen pe 16–20 ja la 16–19, 13. kesäkuuta
alkaen ti–ke 16–20, pe 15–20, la 15–19 ja 15. elokuuta alkaen syyskuun
lopulle asti pe 15–20 ja la 15–19.
Hinnat: 8€
Löylyt 18/25, miljöö 3/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 3/3, aukioloajat 3/3, hinta 2/3,
saavutettavuus 2/3
Ikaalisten kylpylän rantasaunaa lämmitti aiemmin saunaseura Löylynlyöjät,
mutta nykyään jatkuvalämmitteistä puusaunaa hoitaa kylpylän palkkaama
savolainen saunamajuri. Sauna sijaitsee luonnonkauniilla paikalla
Toivolansaarta vastapäätä. Rannassa on laiturin lisäksi hiekkaranta, joten
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 64 / 114

-- 64 of 114 --

paikka sopii hyvin myös pienille lapsille. Ehkä siitä syystä sauna on lämmitetty
vain 70-asteiseksi. Löylyt ovat kosteat, mutta vaativalle saunojalle hieman
liian lempeät. Lisäksi kiukaan kivet ovat hieman liian korkealla. Suihkut ovat
naisille ja miehille yhteiset. Ainakin miesten pukuhuone on hieman
epäkäytännöllinen ja ahdas. Palvelu on kuitenkin ykkösluokkaa. Saunamajuri
hoitaa kiuasta, kantaa vettä, toimii uimavalvojana ja seurustelu-upseerina.
Ikaalisten rantasauna on harvinainen myös siinä mielessä, että pääsymaksun
voi maksaa kortilla. Toinen erikoispiirre on se, että täällä saunovat sulassa
sovussa sekä paikalliset että matkailijat. Oheispalvelut ovat kulman takana
kylpylässä. Siellä pääsee saunan päälle vaikka naistentansseihin.
Äetsän Aurajärvellä on saunottu 1970–80-lukujen taitteesta asti. Saunan kohtalo on ollut monta
kertaa vaakalaudalla, kun Sastamalan kaupunki on yrittänyt myydä sen. Paikallisten
asukkaiden vastarinnan ansiosta sauna on säilynyt yleisessä käytössä. KUVA: VESA LAITINEN
27. Aurajärven rantasauna, Sastamala: 36 pistettä
Aurajärventie 757, Sastamala
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 65 / 114

-- 65 of 114 --

Avoinna: juhannuksesta alkaen ma–pe 14–20.
Hinnat: 2€
Löylyt 19/25, miljöö 3/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 2/3, aukioloajat 3/3, hinta 3/3,
saavutettavuus 1/3.
Entisen Äetsän kunnan alueella aivan Pirkanmaan länsilaidalla sijaitseva
Aurajärven sauna on kaiketi syrjäisin tämän koosteen saunoista. Matkaa
Äetsän keskustaan on hiekkatietä pitkin noin kahdeksan kilometriä.
Tampereelta matkaa kertyy peräti 75 kilometriä. Sauna sijaitsee
luonnonkauniilla paikalla kirkasvetisen Aurajärven rannalla. Sähkösauna on
aiempina kesinä lämminnyt juhannuksesta alkaen joka arki-ilta elokuun
puoliväliin asti. Löylyhuone on rakennettu oikeaoppisesti niin, että kiuas on
jalkatason alapuolella ja kattokin vain hieman liian korkealla laudetasoon
nähden. Löylyt ovat pitkät ja kosteat, sopivan kuumat, mutta eivät lainkaan
polttavat. Uimaan pääsee joko hiekkarannalta tai laiturilta. Uimarin on syytä
varoa järven pohjassa olevia kiviä. Tästä syystä laiturilta sukeltaminen on
täysin poissuljettu vaihtoehto. Aurajärven saunaa ylläpitää paikallinen Äetsän
Kunto 81, joka myös osti saunan omistukseensa vuonna 2021. Pääsymaksu on
todellakin vain muodollinen (2€). Saunatuvasta voi ostaa juotavaa ja
pikkupurtavaa. Aurajärvi on oman matkansa arvoinen, jos vain onnistuu
löytämään perille – ja pois.
Uutta: Facebook-sivujen perusteella saunalla on tehty remonttia keväällä
2025.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 66 / 114

-- 66 of 114 --

Apian saunalta pääsee uimaan joko rannasta tai laiturilta. Paikat ovat jämptisti kunnossa kuten
kuvasta näkyi kesäkuussa 2015. KUVA: HENRY RANTANIEMI
26. Apia, Valkeakoski: 36 pistettä
Saunapolku 7, Valkeakoski
Avoinna: lokakuun alusta huhtikuun loppuun ti, to ja pe 14–21, la ja su 11–20.
Hinnat: kertamaksu 8€, kertamaksu jäsenille 4€, syyskausikortti jäsenille 60€
ja kevätkortti 80€.
Löylyt 20/25, miljöö 3/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 3/3, hinta 2/3,
saavutettavuus 2/3.
Apian Avantouimareiden pitämä sauna sijaitsee luonnonkauniilla paikalla
Apianlahden rannalla keskellä kaupunkia. Saunarakennus on remontoitu pari
vuotta sitten, ja paikat hohtavat yhä uutuuttaan. Sähkökiukaalla lämpiävä
löylyhuone on korkea ja tilava, joten happea riittää, joskin löylyt ovat vähän
epätasaiset. Kiukaat on sijoitettu matalalle, joten jalatkaan eivät jää kylmäksi.
Lauteille kulku tosin on tehty hieman hankalaksi. Suihku- ja pukutilat ovat
luvattoman ahtaat, mutta ilmapiiri on juuri niin leppoinen kuin tällaisessa
kodikkaassa pikkukaupungissa voi kuvitella.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 67 / 114

-- 67 of 114 --

Uutta: Nykyään avoinna myös lauantaisin. Pääsymaksu noussut 8 euroon ei-
jäseniltä.
25. Peronsaaren sauna, Ylöjärvi: 36 pistettä
Peronsaari, Ylöjärvi
Avoinna: kesäkaudella ke ja la.
Hinnat: 7€, lapset 3€
Löylyt 22/25, miljöö 4/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 1/3, hinta 2/3,
saavutettavuus 1/3.
Ison-Otavan pohjoispuolella sijaitsee piskuinen saari, jota kartalta hädintuskin
erottaa. Siellä Reino Uitus isännöi kesäisin Tampereen kaupungin tukikohtaa,
joka tarjoaa veneilijöille majoituspalveluiden lisäksi myös puusaunan.
Jatkuvalämmitteisessä puusaunassa on niin hyvät löylyt, että rohkenisin pitää
sitä jopa maakunnan parhaana yhdellä jatkuvalämmitteisellä kiukaalla
lämpiävänä puusaunana. Löylyt tulevat viiveellä, mutta jäävät leijailemaan
saunojan ympärille kuumina ja kosteina, mutta eivät lainkaan polttavina.
Peronsaaren (tunnetaan myös Saarenperänä) ehdoton valtti on miljöö.
Yksikään toinen Pirkanmaan yleisistä saunoista ei sijaitse näin keskellä
luontoa. Vilvoitellessa voi seurata lokkien ja tiirojen pesimäpuuhia.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 68 / 114

-- 68 of 114 --

Auringonnousu näyttäytyi näin kauniina Kiikoisten rantasaunalla kesäkuussa 2018. KUVA: SEPPO
RAJALA
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 69 / 114

-- 69 of 114 --

Kiikoisissa saunotaan vain muutama vuosi sitten valmistuneessa saunarakennuksessa.
KUVA: VESA LAITINEN
24. Kiikoisten rantasauna, Sastamala: 36 pistettä
Rajalahdentie 45, Sastamala
Avoinna: talvikaudella huhtikuun loppuun asti ke, pe ja su 16–20, kesällä
elokuun loppuun asti ti, to ja su 16.30–20
Hinnat: 3€
Löylyt 18/25, miljöö 4/4, ilmapiiri 3/3, suihku- ja pukuhuoneet 3/3,
saunavaihtoehdot 1/3, oheispalvelut 2/3, aukioloajat 1/3, hinta 3/3,
saavutettavuus 1/3.
Seitsemän kilometrin päässä Kiimajärven saunasta sijaitseva Kiikoisten
rantasauna on yksi Pirkanmaan salaisia helmiä. Viitisen vuotta sitten
valmistunut uusi saunarakennus on paitsi upea, myös erittäin toimiva.
Löylyissä sen sijaan on pientä ongelmaa. Lauteet on rakennettu liian alas, ja
kun löylyhuoneen tilavuuskin on varsin suuri, löylyt eivät ole Kiimajärven
veroiset. Laituri, maisema ja ilmapiiri sen sijaan ovat parasta A-luokkaa. Myös
palvelu pelaa.
23. Räikkä, Ylöjärvi: 36 pistettä
Kuruntie 14, Ylöjärvi
Avoinna: 2025 syyskuun alusta alkaen ma, ke ja to 12–20, la 11–20. Kausi
päättyy toukokuussa.
Hinnat: aikuiset 5€, alle 15 v. 2 €, alle 7-vuotiaat maksutta
Löylyt 20/25, miljöö 2/4, ilmapiiri 3/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 2/3, hinta 3/3,
saavutettavuus 2/3.
Ylöjärven Ryhdin ylläpitämä sauna sijaitsee Räikän urheilukentän
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 70 / 114

-- 70 of 114 --

huoltorakennuksessa. Talvella saunoja voi käydä hiihtämässä viereisellä
ladulla hien pintaan ennen saunomista. Sauna lämpiää sähkökiukaalla ja löylyt
ovat mukavan kosteat. Pesu- ja pukutilat ovat siistit. Hinta on alueen
edullisimpia: vain 5 euroa. Veteen pääsee laiturin lisäksi myös rannasta.
Avannon koko riippuu jäätilanteesta. Räikän merkittävänä etuna on se, että
sauna on avoinna jo päiväsaikaan, ei pelkästään illalla. Näin iltatyöläisetkin
pääsevät löylyihin. Oheispalveluita ei ole.
Uutta: Yksi lisäpiste parantuneista löylyistä. Sauna on remontoitu kesällä
2024. Uusi tyyli on aikaisempaa tummempi ja myös tunnelmallisempi.
Syksyllä 2025 saunakausi alkoi jo 1. syyskuuta.
Brandon Kivilompolo pulahti Peltomäen saunan laiturilta Vähäjärveen lokakuussa 2017.
KUVA: VESA LAITINEN
22. Peltomäki, Ylöjärvi: 36 pistettä
Säynäväjärventie 38, Ylöjärvi
Avoinna: Yrittäjä on lopettanut toimintansa kauden 2023 jälkeen, jatkosta ei
tietoa.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 71 / 114

-- 71 of 114 --

Hinnat: 10€
Löylyt 23/25, miljöö 2/4, ilmapiiri 2/3, suihku- ja pukuhuoneet 1/3,
saunavaihtoehdot 3/3, oheispalvelut 2/3, aukioloajat 1/3, hinta 1/3,
saavutettavuus 1/3.
Lähellä Ylöjärven Mutalaa sijaitseva sauna oli pitkään vain pienen porukan
tiedossa. Sauna oli välillä runsaan vuoden päivät suljettuna, mutta on nykyään
avoinna torstaisin. Puusauna lämpiää päivittäin jo kello 12 alkaen
talkooperiaatteella. Jatkuvalämmitteisen puusaunan löylyjen kanssa oli
aikaisemmin ongelmia, mutta nyt pulmat on ratkaistu. Peltomäen helmi on
kahdella kiukaalla toimiva savusauna. Samettisen täyteläiset löylyt ovat
parhaimmillaan yhtä upeat kuin Kyröskoskella, joskin täällä löylyä voi heittää
vapaammin. Tunnelma on tuttavallinen, joskin välillä vähän äijämäinen.
Pukutilojen epäkäytännöllisyys on ollut tiedossa pitkään, mutta mitään
kohennusta ei ole tapahtunut. Monelle paikka on myös aika syrjässä, sillä
Tampereen keskustasta matkaa kertyy 23 kilometriä ja Ylöjärveltäkin
kymmenkunta. Harmillisinta Peltomäen tapauksessa on kumminkin ollut
epävarmuus. Sauna on suljettu monta kertaa väliaikaisesti, mutta nyt
Peltomäestä vakuuteltiin, että nyt saunat taas lämpiävät ainakin kesän 2019
ajan. Peltomäessä saunojat pääsevät löylyjen lisäksi nauttimaan Wake Valley -
leirintäalueen palveluista, muun muassa mainiosta kesäravintolasta. Oheinen
vesihiihtorata tarjoaa laiturilla vilvoitteleville näyttävää menoa, mutta myös
hieman meluhaittaa.
Uutta: Savusaunan pääsymaksu on noussut kesällä 2021 10 euroon.
Savusaunaan on hankittu kesäkuun puolivälissä 2020 uusi Sisu-kiuas ja
ensituntuman perusteella löylyt ovat voimalliset ja purevat. Uimista on
rajoitettu wakeboard-radan käytön aikana. Siitä yksi piste pois.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 72 / 114

-- 72 of 114 --

Tursan savusauna on tyylikäs tapaus kaikessa yksinkertaisuudessaan. Vaatteet voi vaihtaa
viereisessä kodassa. KUVA: VESA LAITINEN/AAMULEHTI
21. Tursan savusauna, Urjala: 36 pistettä
Nuutajärventie 1335A, Urjala
Avoinna: Kesälauantaisin kello 17 alkaen. Tarkista aukiolo Suvilammen
matkaparkin Facebook-sivuilta.
Hinnat: 9€
Löylyt 24/25, miljöö 2/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 1/3, hinta 1/3,
saavutettavuus 1/3.
Urjalan ja Punkalaitumen rajamailla keskellä ei mitään sijaitseva Suvilammen
matkaparkin savusauna on ilmiö sinänsä. Itse parkki on eräänlainen
leirintäalueen luonnos, jossa karavaanari voi pysähtyä huilaamaan luonnon
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 73 / 114

-- 73 of 114 --

rauhassa yön yli. Toisaalta parkki ei sijaitse minkään pääväylän varrella. No,
mutta se siitä.
Alueella pääosin kesälauantaisin lämpiävä savusauna on fantastinen. Kiuas on
järeä ja harjamainen katto levittää löylyä lempeästi pitkin lauteita. Syvien ja
pitkien löylyjen perusteella lämmittäjäkin osaa hommansa.
Aiemmin ongelmaa oli löylynheittovarustuksessa, kun kuuppa oli
olemattoman pieni. Nyttemmin tämä puute on korjattu.
Tursassa pääsee uimaan pienessä, hieman limaisessa tekolammessa. Suihku ja
pesuaineet löytyvät löylyhuoneen nurkasta. Nälkäinen voi ostaa jääkaapista
makkaraa itsepalveluperiaatteella.
Ajomatkaa Tampereelta kertyy vajaa tunti. Tämä on saunahelmi, joka jokaisen
vakavasti otettavan saunanautiskelijan on vähintään kerran koettava. Eikä ole
ruuhkia.
Rauhaniemen Saunatemppeli on rakennettu jurtan muotoon. KUVA: OSSI AHOLA / AAMULEHTI
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 74 / 114

-- 74 of 114 --

20. Saunatemppeli, Tampere: 36 pistettä
Rauhaniementie 23B, Tampere
Avoinna: ma–pe 17–21, la–su 16–22.
Hinnat: Aikuiset 11€, Rauhaniemen saunojen lisänä 6€:n lisämaksu.
Löylyt 20/25, miljöö 4/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 2/3, hinta 1/3,
saavutettavuus 3/3.
Rauhaniemen kansankylpylän alueella talvesta 2023 asti vaikuttanut
Saunatemppeli on ainoalaatuinen erikoisuus pirkanmaalaisessa
saunavalikoimassa. Sauna on rakennettu mongolialaistyyppisen jurtan sisään,
ja on siksi jo itsessään nähtävyys. Huopapäällysteistä telttaa lämmittää kaksi
puukiuasta. Löylyt ovat kosteat ja viipyvät, mutta jurtan muodon takia
kuumimmat höyryt karkaavat väistämättä korkeuksiin. Saunatemppeli on
hiljainen sauna. Keskiviikkona sopii vielä rauhallisesti rupatella, mutta
loppuviikko lauteilla istutaan hiljaisuudessa saunarauhaa kunnioittaen. Tämän
erikoisuuden vuoksi Saunatemppeli lienee Pirkanmaan ainoa sauna, jossa voi
tavoitella meditatiivista saunarauhaa. Itse koettuna tunnelma on tosiaan
erityinen, ja kontrasti korostuu, kun huutomatkan päässä on ruuhkainen ja
äänekäs Rauhaniemen sauna. Saunatemppelillä on myös oma pieni, suloinen
avanto.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 75 / 114

-- 75 of 114 --

Saunatemppelillä on oma pieni avanto. Syvyyttä siinä on vain sen verran, että jalat yltävät
pohjaan asti. KUVA: OSSI AHOLA / AAMULEHTI
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 76 / 114

-- 76 of 114 --

Veronika Uravuori on Suomensaaren saunan eläväinen hengetär. KUVA: MIKKO
VATTULAINEN/AAMULEHTI
19. Suomensaari, Tampere: 36 pistettä
Suomensaarenkatu 9, Tampere
Avoinna: talvikaudella ma ja ke 16–20, pe 16–21, la 14–18, su 15–19, kesällä
ma ja ke 17–21, pe 18–22, la 16–19
Hinnat: aikuiset (yli 16-v.) 10 €, eläkeläiset ja opiskelijat 7 €, lapset (6–15 v.) 5
€
Löylyt 20/25, miljöö 3/4, ilmapiiri 3/3, suihku- ja pukuhuoneet 2/3,
saunavaihtoehdot 1/3, oheispalvelut 2/3, aukioloajat 2/3, hinta 1/3,
saavutettavuus 2/3.
Lielahden Kipinän pyörittämä sauna on tunnettu kipakoista löylyistään.
Saunaa lämmittää kaksi sähkökiuasta, ja varsinkin kiukaan viereisillä paikoilla
on kuumat paikat, kun löylyä heitetään. Talvisunnuntaisin saunassa on
miedommat, erittäin miellyttävät löylyt. Suihkutilat ovat pienet ja matka
avantoon pidempi kuin monilla muilla saunoilla. Miljöö on luonnonkaunis ja
rauhallinen, palvelu on poikkeuksellisen ystävällistä.
Uutta: Pääsymaksu on noussut 10 euroon. Kahvin ja makkaran myynti on
lopetettu.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 77 / 114

-- 77 of 114 --

Purnun isäntä Heikki Tukiainen piipahti savusaunalla kesänäyttelyn aikaan kesäkuussa 2000.
KUVA: JOHANNA AALTO HS
18. Purnun savusauna, Orivesi: 37 pistettä
Mustasaari 63, Orivesi
Avoinna: kesäkaudella 15.6.2025 alkaen naiset ma 14–15.30, miehet 15.30–
17, ke miehet 14–15.30, naiset 15.30–17 ja pe naiset 14–15.30, miehet
15.30–17. Kausi päättyy 10. elokuuta.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 78 / 114

-- 78 of 114 --

Hinnat: 15€ (sisältää taidenäyttelyn)
Löylyt 24/25, miljöö 3/4, ilmapiiri 3/3, suihku- ja pukuhuoneet 1/3,
saunavaihtoehdot 1/3, oheispalvelut 2/3, aukioloajat 1/3, hinta 1/3,
saavutettavuus 1/3.
Purnun savusauna on kesäateljeen isännän Aimo Tukiaisen (1917–1996)
itsensä suunnittelema. Komeista hirsistä valmistettu rakennus on alun perin
toiminut karjasuojana. Saunaan pääsee kaksi kertaa viikossa näyttelymaksulla.
Sauna sijaitsee Koljonselän saaressa luonnonkauniilla paikalla. Löylyt ovat niin
hyvät kuin savusaunassa voi kuvitella olevan. Koska naiset ja miehet saunovat
eri aikoina, Purnussa saunotaan ja uidaan ilkosillaan. Pukutilat ovat laavun
kaltaisessa katoksessa. Suihkua ei ole.
Rohkenisin väittää, että tätä lähemmäksi lapsuuden kesien
savusaunakokemusta ei pääse missään muualla Pirkanmaalla; nuoret, keski-
ikäiset ja vanhat miehet pohtimassa munasillaan, onko saunan lattian
kiviaines someroa vai singeliä.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 79 / 114

-- 79 of 114 --

Lapland Hotels Arenan kattoterassin saunalla pääsee talvella aitoon talvitunnelmaan. Sauna on
kesäkaudella 2024 avoinna kaikille kaupunkilaisille viikon jokaisena päivänä. Kesällä saunojia
palvelevat Laawu Rooftop -terassin palvelut. Katolla on myös vuokrattava tilaussauna
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 80 / 114

-- 80 of 114 --

neuvottelutiloineen ja porealtaineen. KUVA: VESA LAITINEN/AAMULEHTI
17. Laawu Rooftop Terrace & Sauna, Tampere: 37 pistettä
Lapland Hotels Arena, Ratapihankatu 54, Tampere (12. kerros)
Avoinna: ma–su 16–22, lisäksi aamusauna la–su 8–11.
Hinnat: 15€
Löylyt 19/25, miljöö 3/4, ilmapiiri 2/3, suihku- ja pukuhuoneet 3/3,
saunavaihtoehdot 1/3, oheispalvelut 2/3, aukioloajat 3/3, hinta 1/3,
saavutettavuus 3/3.
Nokia Arenan valmistuttua Tampere sai uuden, uniikin yleisen saunan, kun
Lapland Hotels Arenan kattoterassille avautui kaksi sähkölämmitteistä saunaa,
toinen naisille, toinen miehille. Saunat ovat pääasiassa tarkoitettu hotellin
vieraille, mutta kesällä 2023 saunomaan pääsivät myös muut 15 euron
maksua vastaan.
Sähkökiukaan lämpötila on riittävän korkea, mutta löylyhuoneen parametrit
ovat muilta osin hieman pielessä. Katto on korkealla, samoin kiuas.
Optimaaliset löylyt karkaavat siis katonrajaan. Puku- ja pesutilat ovat
tyylikkäät ja modernit. Vilvoittelu talviaikaan hankien keskellä on eksoottinen
kokemus jopa suomalaiselle saunojalle ulkomaalaisesta puhumattakaan.
Muilta osin Laawu-kattoterassin sauna on Pirkanmaan yleisten saunojen
kartalla ainoalaatuinen. Näkymät yli Tampereen ovat huikeat ja kesällä
saunojia palvelevat myös terassiravintolan monipuoliset palvelut. Jos mukaan
laskee mahdollisuudet majoittua ja ruokailla kaupungin kiinnostavimmassa
hotellissa, vastaavaan luksukseen ei pääse maakunnassa yksikään toinen
yleinen sauna.
Uutta: Aukioloajat laajenivat ja sauna lämpiää viikon jokaisena päivänä kesällä
2024. Siitä yksi lisäpiste ja suuri harppaus listalla ylöspäin.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 81 / 114

-- 81 of 114 --

Toijalan sataman saunakylä avautui toukokuussa 2025 KUVA: MIKKO PELTONIEMI / AAMULEHTI
16. Toijalan sataman saunakylä: 38 pistettä
Satamatie 331, Akaa
Avoinna: ma–la 14–21, su 14–20
Hinnat: 17€
Löylyt 21/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 2/3, oheispalvelut 3/3, aukioloajat 3/3, hinta 1/3,
saavutettavuus 2/3.
Toijalan satamaan avautui toukokuussa 2025 uusi elämysalue, johon kuuluu
myös pieni saunakylä. Kylä koostuu kahdesta puulämmitteisestä saunasta,
telttasaunasta sekä saunalautasta. Lisää hikeä saa pintaan lämmitettävästä
paljusta.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 82 / 114

-- 82 of 114 --

Testikäynti ajoittui kesäkuiseen helleviikonloppuun, ja vaikka ranta täyttyi
kesänviettäjistä, saunakylä ammotti tyhjyyttään. Siitä puolestaan seurasi se,
että jatkuvalämmitteiset kiukaat kuumensivat saunat niin lämpimiksi, että
paljain jaloin lauteilla liikkuminen muistutti tulisilla hiilillä kävelyä.
Siltikin, puusaunojen löylyt olivat kuivuudestaan huolimatta nautinnolliset.
Vilvoittava Vanajavesi on kivenheiton päässä, paitsi saunalautalta sen on peräti
jalkojen juuressa.
Pieniä lapsuksia oli ainakin näin alkuvaiheessa havaittavissa. Vaikka
elämysalueella näyttäisi olevan runsaasti henkilökuntaa, puiden lisääminen
kiukaiden pesään jäi liikaa saunojien vastuulle. Koska saunojia ei juurikaan
ollut, tuli oli vaarassa sammua moneen kertaan.
Korjattavien yksityiskohtien listalle pitää nostaa myös telttasaunan ovi.
Vetoketjun ympäristö oli jo uutuuttaan sen verran rispaantunut, että vetoketju
juuttui puoliväliin, jolloin kuumista löylyistä joutui poistumaan melkein
ryömimällä. Paikalla oli myös virvokkeiden myyntipiste, mutta ei myyjää.
Joka tapauksessa Toijalan sataman uudet saunat ovat oiva pirkanmaalaisen
saunaintoilijan lyhytmatkakohde, jos 17 euron hinta ei liikaa kirpaise.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 83 / 114

-- 83 of 114 --

Veikko Niskavaara on Rajaportin saunan sielu ja isännöitsijä. Vuonna 2009 ilme oli huolestunut,
kun tuli tieto, että saunakiinteistö oli Tampereen kaupungin myyntilistalla. KUVA: JUKKA RITOLA
15. Rajaportti, Tampere: 38 pistettä
Pispalan valtatie 9, Tampere
Avoinna: ma ja ke 16–22, pe ja la 14–22
Hinnat: ma ja ke 8€, pe ja la 12€.
Löylyt 23/25, miljöö 2/4, ilmapiiri 1/3, suihku- ja pukuhuoneet 1/3,
saunavaihtoehdot 1/3, oheispalvelut 3/3, aukioloajat 2/3, hinta 2/3,
saavutettavuus 3/3.
Rajaportilla on satavuotiset perinteet, historiallinen miljöö, mutta ei
uintimahdollisuutta. Saunoja on vain yksi, mutta löylyt parhaimmillaan
tukevat ja viipyilevät, kun sauna on hyvin lämmitetty ja asianmukaisesti
siintynyt. Löylyt eivät kuitenkaan ole olleet tasalaatuisia. Pukuhuone käy
ruuhka-aikoina ahtaaksi ja kosteaksi. Ravintolapalvelut ja sijainti bussilinjojen
varrella on suuri etu. Tunnelma on välillä jokseenkin sisäänpäin lämpiävä.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 84 / 114

-- 84 of 114 --

Uutta: Arvostelua korjattu heinäkuussa 2021. Yksi piste pois kallistuneista
hinnoista.
Ilveksen jääkiekkopuolustaja Niko Peltola otti aurinkoa Saunaravintola Kuuman terassilla
maaliskuussa 2019. KUVA: TONI REPO/AAMULEHTI
14. Kuuma, Laukontorin paviljonki, Tampere: 38 pistettä
Laukontori 21, Tampere
Avoinna: ma 11–22, ti 6–10.30 ja 11–22, ke–pe 6–10.30 ja 11–23, la 12–23,
su 15–21. Aamusaunat vain talvikaudella vappuun asti.
Hinnat: 12–17€.
Löylyt 19/25, miljöö 3/4, ilmapiiri 2/3, suihku- ja pukuhuoneet 2/3,
saunavaihtoehdot 2/3, oheispalvelut 3/3, aukioloajat 3/3, hinta 1/3,
saavutettavuus 3/3.
Kesällä 2018 avautuneessa Kuumassa on kaksi saunaa. Toinen lämpiää
sähkökiukaalla, toisessa on kertalämmitteinen puukiuas. Saunayrittäjä kutsuu
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 85 / 114

-- 85 of 114 --

sähkösaunaa moderniksi savusaunaksi, mutta eihän sellainen markkinapuhe
tamperelaisiin uppoa. Sähkösauna mikä sähkösauna ja sillä hyvä.
Ensikäynti Kuuman löylyissä on hieman hämmentävä. Kun sähkökiukaan
kiville heittää vettä, kuuluu läts eikä shih, kuten odottaisi. Kivet jäävät
kosteiksi ja siitä syntyy vaikutelma, ettei kiuas ole päällä. Kiukaan sisältä
kuuluva naksutus kuitenkin todistaa, että vastukset ovat kuumina. Löylyt
tulevat viiveellä. Niitä odotellessa voisi lukea ohuen dekkarin. Kokemus on
erikoinen, mutta jos älyää ruokkia kiuasta kärsivällisesti samaan koloon,
palkintona ovat syväntäyteläiset löylyt.
Kertalämmitteisessä saunassa löylyt ovat kosteammat ja todella pitkät.
Löylynheitto tosin on haastavaa. Toisella kädellä pitäisi vääntää
epäkäytännöllisestä vivusta, jotta kiukaan kuuman kannen saa auki. Samalla
pitäisi toisella kädellä ujuttaa löylykauha kaiteen välistä kivipesään. Jos
onnistuu, saa kuuman höyryn suoraan kasvoilleen. Syyskuussa 2018 onnistuin
polttamaan käteni tässä monimutkaisessa operaatiossa.
Kuuman suihku- ja pukutilat ovat modernin tyylikkäitä ja hohtavat yhä
uutuuttaan. Uintimahdollisuutta piti odottaa pitkään, mutta vihdoin
lokakuussa 2018 laituri ja allas saatiin asennettua. Avantouimarin kannalta
plussaksi voi laskea sen, että Tammerkosken alajuoksulla vesi säilyy raikkaan
viileänä pitkälle kesäkauteen.
Muutamia ansoja rakentaja on saunaan jättänyt. Saunojen porrasaskelmat ovat
odottamattoman korkeat, kiukaan kuumat kivet pelottavan lähellä portaiden
kaidetta, pukukoppien lukkomekanismi kryptinen ja suihkukoppien terävät
ovenkulmat vaarallisia varpaille. Vilvoittelualueella olisi aurinkotuoleja, mutta
niissä istuu olutterassin asiakkaita. Juomaa voi tilata terassin tiskiltä, jos keksii,
miten kuljettaa rahaa mukana lauteilla. Kun juoman saa tilattua, se kannattaa
juoda kerralla. Kärppämäinen tarjoilija korjasi puoliksi juodun vesilasini pois,
kun kävin välillä löylyissä. Saunasta pois pääseminen on oma haasteensa,
mutta sen saa jokainen kävijä selvittää ihan itse.
Uusin kummajainen Kuumassa on ahtaaseen sisääntulokäytävään sijoitettu
kenkähylly. Ei mitään järkeä, sanoo sukkansa kastellut saunavieras.
Lohdullista on, että kaikki saunan puutteet on korjattavissa, jos viitseliäisyyttä
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 86 / 114

-- 86 of 114 --

löytyy.
Uutta: Tarkastuskäynti toukokuussa 2019: yksi lisäpiste parantuneista
löylyistä.
Kevään 2023 testikäynnit Tohlopin tynnyrisaunassa vahvistavat, että löylyt ovat kehittyneet
erinomaisiksi ja illan edetessä hyvinkin lämpimiksi. Uusi, entistä isompi kiuas toimii ja Tohloppi
nousi parantuneiden löylyjen ansiosta merkittävästi saunarankingissa. KUVA: JUKKA RITOLA
13. Tohloppi, Tampere: 38 pistettä
Pyydyspohjankatu 1, Tampere
Avoinna: ti–pe 17.30–21, la 16–19 (huhtikuun 2025 loppuun asti), su 17.30–
21.
Hinnat: aikuiset 6€, jäsenille 4€
Löylyt 22/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 1/3, aukioloajat 3/3, hinta 3/3,
saavutettavuus 2/3.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 87 / 114

-- 87 of 114 --

Tohlopin uimaranta sai marraskuun alussa 2019 uuden saunan vanhan
Juttusaunan tilalle. Tohlopin uimaseuran talkooporukka rakensi toukokuusta
alkaen uutta ja omaa kärrysaunaa, ja avajaisia vietettiin marraskuun
ensimmäisenä sunnuntaina. Aamulehti pääsi testaamaan saunan
ensimmäisenä ja totesi, kuinka komea on lopputulos.
Kiukaan vaihdon ja säätämisen jälkeen Tohlopin tynnyrisauna tarjoaa nyt
talvella 2024–2025 hekumallisen lämpimät löylyt, jotka kaiken lisäksi
kuumenevat illan päätöstä kohden. Vaihtoehtoisesti lauantaina saunalla
löylytellään lempeiden löylyjen parissa, joten sauna palvelee kiitettävästi
monenlaisia saunojia pienistä lapsista lähtien.
Tohlopin pahin puute on yhä se, ettei suihkumahdollisuutta ole. Viereinen
retkiluistelurata tarjoaa talvisin lisäaktiviteettia. Kesällä rannalle tarvittaisiin
toinen laituri, sillä uimarannan lasten vesileikit ruuhkauttavat saunan
uintipaikan.
Uutta: Talvesta 2023 lähtien löylyt ovat olleet parhaimmillaan erinomaiset,
mutta viihtyvyyttä on aika ajoin verottanut ruuhkaisuus. Tohlopin saunan
erottaa Pirkanmaan muista yleisistä saunoista se, että rahastaja toimii samalla
saunottajana eli lisää pesään puita, hoitaa löylynheiton vankalla
ammattitaidollaan ja pitää yllä hyvää, vieraanvaraista henkeä. Kaksi
lisäpistettä parantuneista löylyistä (11/2024) ja yksi laajentuneista
aukioloajoista.
Lue lisää: Moni tamperelainen saunoja tuntee miehen, joka heittää löylyä niin,
että heikompaa hirvittää
Lue lisää: Moro koesaunoi Tohlopin tynnyrisaunan.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 88 / 114

-- 88 of 114 --

Nekalassa asuva Jyri Rastas saunoi Nekalan siirtolapuutarhan saunassa heinäkuussa 2015 ja
kehui löylyjä erinomaisiksi. KUVA: TUOMAS SARPARANTA
12. Nekalan siirtolapuutarhan sauna, Tampere: 38 pistettä
Muotialantie 43, Tampere
Avoinna: kesä–elokuussa ke ja la 16–20, touko- ja syyskuussa vain la 16–20.
Hinnat: 5€
Löylyt 23/25, miljöö 2/4, ilmapiiri 2/3, suihku- ja pukuhuoneet 2/3,
saunavaihtoehdot 1/3, oheispalvelut 1/3, aukioloajat 1/3, hinta 3/3,
saavutettavuus 3/3.
Nekalan sauna sijaitsee keskellä siirtolapuutarhaa, mutta sinne ovat
tervetulleita ulkopuolisetkin. Olen jo vuosien ajan ihastellut Nekalan
tummansyviä löylyjä, jotka kiuasremontin jälkeenkin syntyvät luotettavasti
samantyyppisesti kertalämmitteisestä muurista kuin Rajaportilla.
Uimamahdollisuutta ei luonnollisestikaan ole, mutta vilvoittelu koivujen
katveessa hyvässä seurassa lähestulkoon korvaa avannon. On suorastaan
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 89 / 114

-- 89 of 114 --

harmillista, että tämän autuuden voi kokea vain kesäisin.
11. Suolijärvi, Tampere: 38 pistettä
Suolijärvenkatu 5, Tampere
Avoinna: talvikaudella ti 16.25–20.45 (ei toukokuussa), ke 16.25–20.45, to
16.25–20.45 (ei toukokuussa), pe 16.25–20.45, la 13.25–17.45 (ei
toukokuussa), su 13.25–18.45, talvikausi päättyy 11.5.2025.
Hinnat: Aikuiset 8€, lapset alle 12-v. 4 €, opiskelijat ja eläkeläiset 6 €
Löylyt 21/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 2/3, oheispalvelut 1/3, aukioloajat 3/3, hinta 2/3,
saavutettavuus 3/3.
Suolijärven uimarannan kärrysauna yllättää. Puukiuas antaa muhevan kosteat
löylyt ja muista saunoista poikkeava harjakattorakenne toimii. Sauna tuoksuu
uudelta ja puhtaalta eikä ahdastakaan ole, sillä kyytiin mahtuu 15 saunojaa.
Rannan rinne oli helmikuun kaljamakeleillä pelottavan liukas, mutta
sittemmin rantapolulle on saatu portaat. Avannossa mahtuu uimaan kunnon
lenkin, mutta suihkutilat ovat yli sadan metrin päässä rannasta. Tunnelma on
parhaimmillaan rennon kansainvälinen. Täällä puhutaan paikoin enemmän
englantia kuin suomea. Täällä saunomisen voi helposti yhdistää hiihto- tai
kävelylenkkiin.
Uutta: Aukioloajat laajentuivat talveksi 2023–2024 kuuteen päivään viikossa.
Siitä kaksi lisäpistettä. Saunomisaikaa on ruuhkien välttämiseksi rajattu
yhteen tuntiin, mutta saunoa voi vaikka koko illan, jos tilaa on. Lisäksi laituri
on uusittu kesällä 2024. Myös pukeutumistilat on pintaremontoitu muutama
vuosi sitten. Jouluaattona 2024 Suolijärvelle valmistui kolmas puusauna. Se
toi lisäkapasiteettia 10 laudepaikan verran.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 90 / 114

-- 90 of 114 --

Suolijärven saunaisäntä Kari Virtanen lämmitti liikuteltavaa saunaa joulun alla 2013. KUVA: KAI
SINERVO
Tunnelma oli talvinen Alisniemen saunalla helmikuussa 2019. KUVA: ERIIKA AHOPELTO
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 91 / 114

-- 91 of 114 --

10. Alisniemi, Nokia: 38 pistettä
Porintie 584, Nokia
Avoinna: ke ja pe 15–21.30, su 13–21.30.
Hinnat: vierailijat 7€, jäsenet 6€, alle 12-v. 2€
Löylyt 23/25, miljöö 3/4, ilmapiiri 2/3, suihku- ja pukuhuoneet 1/3,
saunavaihtoehdot 1/3, oheispalvelut 3/3, aukioloajat 2/3, hinta 2/3,
saavutettavuus 1/3.
Nokian Invalidien ylläpitämä sauna Porintien varressa on hieman syrjässä,
mutta miljöö on sitäkin upeampi. Alisenjärvessä on erämaajärven tunnelmaa,
jonka rikkoo ainoastaan valtatien kumu. Talvisin ja kesäisin saunotaan eri
saunoissa. Löylyt ovat kerrasta toiseen erinomaiset, vaikka amatöörit eli
saunojat itse hoitavat puiden lisäämisen. Kiuas on samaa toimivaksi
osoittautunutta mallia kuin Kyröskosken Kauhtualla. Pukuhuoneet ja pesutilat
ovat auttamattoman ahtaat.
Uutta: Tulipalo vaurioitti kesäsaunaa loppukesästä 2023. Sauna on nyt saatu
korjattua ja uusitussa saunassa on löylytelty kesäkuun 2024 alusta alkaen.
Talvisaunaan on lisätty maanantaiksi lempeiden löylyjen vuoro kahden tunnin
ajaksi. Talvisauna menee remonttiin 5.5.2025.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 92 / 114

-- 92 of 114 --

Pereensaaren sauna eroaa Pirkanmaan muista yleisistä saunoista myös upean arkkitehtuurinsa
ansiosta. Myös sijainti on timanttia. KUVA: TONI REPO / AAMULEHTI
9. Pereensaaren sauna, Pirkkala: 38 pistettä
Pereensaarentie 43, Pirkkala
Avoinna: ma–pe 16–22, su 14–22.
Hinnat: arkisin 14€, viikonloppuna 16€ (ei käteismaksua)
Löylyt 19/25, miljöö 4/4, ilmapiiri 2/3, oheistilat 3/3, saunavaihtoehdot
1/3, oheispalvelut 3/3, aukioloajat 3/3, hinta 1/3, saavutettavuus 2/3.
Kauan odotettu uusi Pereensaaren sauna avasi ovensa yleisölle kesäkuun 2023
viimeisellä viikolla. Kokonaisuus on juuri niin upea kuin saattoi odottaa. Ei
liene liioittelua väittää, että se on ulkoasultaan ja sisustukseltaan Pirkanmaan
hienoin yleinen sauna.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 93 / 114

-- 93 of 114 --

Pereensaaren saunassa oli alussa vain yksi vika. Siellä ei ollut löylyä. Kesän
2023 avausviikolla lämpötila oli vain 67–68 astetta, mutta puute on sittemmin
saatu korjattua. Kesäkuussa 2024 tehty tarkastuskäynti paljasti, että kiukaat
on saatu toimimaan ja saunan lämpötila nousi mukavasti 70 asteesta kohti
80:tä. Parhaat löylyt saa, kun ottaa paikan lauteiden peränurkista.
Pereensaari eroaa monista muista avantosaunoista siinä, että saunassa
keskitytään hieman enemmän seurusteluun ja nautiskeluun kuin kovaan
löylyttelyyn.
Pereensaaren saunalla on lukuisia hienoja yksityiskohtia. Saunan seinän
kokoisesta ikkunasta avautuu upea järvinäköala yli Pyhäjärven kohti
auringonlaskua. Kahdella terassilla on houkuttelevat auringonotto- ja
rentoutumispaikat. Laiturikin on viimeisen päälle, joskin penkit sieltä jostain
syystä puuttuvat.
Kylmää vettä kaipaaville on pakastinarkun näköinen neliasteinen kylmäallas.
Tilat ovat käytännölliset ja avarat toisin kuin Laukontorin Kuumassa. Baari ja
viereiset padel-kentät tarjoavat oheisaktiviteettia ja saunan sijainti Pirkkalan
kultahammasrannikolla on kaiken kaikkiaan upea.
Uutta: Kiukaat on saatu kuntoon. Siitä kaksi lisäpistettä ja suuri noste tässä
listauksessa.
Lue lisää: Kuvat: Odotettu sauna Pirkkalan huippupaikalla on nyt valmis, tältä
se näyttää – Näin paljon löylyt maksavat yleisissä saunoissa
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 94 / 114

-- 94 of 114 --

Tahmelan huvilan uudessa pihasaunassa on savusaunan tunnelmaa. Lauteet ovat korkealla
katon rajassa ja pienet ikkunat varmistavat hämärän tunnelman. KUVA: KIMMO RAITIO
8. Tahmelan huvilan sauna, Tampere: 39 pistettä
Uramonkatu 9, Tampere
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 95 / 114

-- 95 of 114 --

Avoinna: ti 15–20 (sekavuoro), to 15–18 (sekavuoro) ja 18–20 (naisten vuoro),
su 14–20 (sekavuoro).
Hinnat: arkisin 8€, su 12€
Löylyt 21/25, miljöö 2/4, ilmapiiri 3/3, suihku- ja pukuhuoneet 2/3,
saunavaihtoehdot 2/3, oheispalvelut 3/3, aukioloajat 2/3, hinta 2/3,
saavutettavuus 2/3.
Tahmelan huvilan kulttuurikeskuksessa Pyhäjärven rannalla lämpiää sauna
nykyään kolmena päivänä viikossa ympäri vuoden. Pispan suvun vuonna
1890 rakennuttama huvila on vierailemisen arvoinen helmi sinänsä, mutta
kaksi puulla lämpiävää saunaa tekevät siitä aivan erityisen arvokkaan kohteen
saunan ystäville, suorastaan Tampereen kätketyn saunahelmen.
Kellarisaunan löylyhuone on varsin suuri, joten saunan lämmittäminen on
tarkkaa puuhaa. Torstain sekavuorolla syyskuussa 2024 lämpötila on runsaat
70 astetta, joka on oman arvioni mukaan hieman alakanttiin ihanteellisesta.
Uusi pihasauna, Rantaportiksi ristitty on verraton lisä Tahmelan huvilan
saunatarjontaan. Saunamestari Alexander Lembke, itäisen Saksan lahja
Tampereen saunakulttuurille on suunnitellut kompaktin, jatkuvalämmitteisen
pihasaunan, jonka kosteat löylyt ovat makoisat, joskin varsin lempeät, koska
saunan lämpötila on vain noin 72 astetta.
Polku uimapaikalle on varsinkin talvella hankala ja jopa vaarallinen. Laiturin
portaat ovat nyt syksylläkin vaarallisen liukkaat, joskin onneksi niistä
varoitetaan kyltillä.
Huvilan kahvila palvelee muiden vieraiden ohessa myös saunojia. Miljöötä
saisi edelleen kohennettua vieläkin viihtyisämmäksi.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 96 / 114

-- 96 of 114 --

Ari Ahonen kävi pulahtamassa Kaupinojan saunalla avannossa joulukuussa 2010. KUVA: OSSI
AHOLA
7. Kaupinoja, Tampere: 39 pistettä
Kaupinpuistokatu 1, Tampere
Avoinna: ma–pe 15–21.15, la–su 12–21.15 (suljettu joka kuukauden toinen
tiistai, lisäksi suljettu 6.–7.5.2025 korjaustöiden vuoksi)
Hinnat: Aikuiset 12€, lapset 5€.
Löylyt 22/25, miljöö 4/4, ilmapiiri 1/3, suihku- ja pukuhuoneet 3/3,
saunavaihtoehdot 1/3, oheispalvelut 1/3, aukioloajat 3/3, hinta 1/3,
saavutettavuus 3/3.
Tampereen Talviuimareilla on modernit, tyylikkäät tilat ja käsittämättömän
upeat maisemat. Löylyt ovat kuumat, mutta ne eivät tunnu hyvällä
tahdollakaan nautinnollisilta. Tunne on paahtava alalauteillakin, mikä
johtunee kuivasta ilmanalasta. Myös Kaupinojan löylynheittokulttuurissa voisi
huomioida muut saunojat paremmin. Ainakin miesten pukuhuoneen
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 97 / 114

-- 97 of 114 --

ilmastointi on riittämätön ja kosteus kiusallisen korkea. Tilat ovat kuitenkin
siistit ja avarat. Kaupinoja on pahimmillaan todella ruuhkainen.
Uutta: Remontin ansiosta vilpolan ilmanvaihto on parantunut. Pääsymaksu
nousi ensin 10:een ja sitten 12 euroon. Lauantain aukioloa on aikaistettu.
Viikonloppuisin hiljainen tunti kello 12–13.
Raija Ihaksinen (vas.) ja Rauni Mervas pulahtivat puhtaaseen Kaukajärveen helmikuussa 2019.
KUVA: ERIIKA AHOPELTO
6. Kaukajärven sauna, Tampere: 39 pistettä
Kangasalantie 80, Tampere
Avoinna: päivittäin vanha sauna 12–21.45, uusi sauna ma–pe 16–21.30 ja la–
su 12–21.30.
Hinnat: 11€, lapset alle 14-v. 6€, eläkeläinen/opiskelija 9 €
Löylyt 20/25, miljöö 3/4, ilmapiiri 2/3, suihku- ja pukuhuoneet 3/3,
saunavaihtoehdot 2/3, oheispalvelut 2/3, aukioloajat 3/3, hinta 1/3,
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 98 / 114

-- 98 of 114 --

saavutettavuus 3/3.
Uinti Tampere -seuran ylläpitämällä Kaukajärven uimalalla on lukuisia
vahvuuksia. Sähkökäyttöisiä saunoja on käytössä nyt jo kolme, kun uusi
konttisaunarakennus valmistui loppukesästä 2024. Tämä mahdollistaa sen,
että yhdessä saunassa saa kovempia löylyjä, toisessa lempeämpiä.
Vanhan puolen sähkölämmitteisen kiukaan löylyt ovat kuumanakin
miellyttävät, mutta eivät sentään vedä vertoja puulämmitteiselle. Uusi sauna
tuo Kaukajärvelle lisää kapasiteettia, mutta laadullisesti se ei sinänsä paljon
uutta tarjoa.
Kaukajärven pukutilat ovat tilavat ja raikkaat kiitos lattialämmityksen ja
toimivan ilmastoinnin.
Saunayhteisöön on vieraankin helppo tulla ja mikä parasta: kirkasvetiseen
Kaukajärveen on ilo pulahtaa. Kiitämme myös kioskin monipuolisesta
tarjonnasta ja ystävällisestä palvelusta. Ainoita miinuksia ovat oikeastaan vain
ajoittainen ruuhkaisuus, liikenteen melu ja pysäköintipaikkojen vähyys.
Uutta: Kolmas sauna otettiin käyttöön 2. syyskuuta 2024. Kertamaksun hinta
on noussut 10 eurosta 11:een.
Lue lisää: Suosittu sauna aukeaa ison remontin jälkeen Tampereella –
kävijöiden määrä hurjassa kasvussa
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 99 / 114

-- 99 of 114 --

Pentti Kääpä käy Rauhaniemen kansankylpylässä 2–3 kertaa viikossa. – Kun olin vielä töissä,
tuli käytyä vieläkin useammin, Kääpä kertoo. KUVA: ENNA RAUTIAINEN
5. Rauhaniemi, Tampere: 39 pistettä
Rauhaniementie 24, Tampere
Avoinna: vuoden jokaisena päivänä ma–pe 14–22.30, la–su 11–22.30.
Hinnat: 11€, alle 14-vuotiaat 5€
Löylyt 22/25, miljöö 4/4, ilmapiiri 2/3, suihku- ja pukuhuoneet 1/3,
saunavaihtoehdot 2/3, oheispalvelut 1/3, aukioloajat 3/3, hinta 1/3,
saavutettavuus 3/3.
Maisema on yhtä hyvä kuin Kaupinojalla, mutta pukutilat ovat ainakin miesten
puolella hävyttömän ahtaat. Ison saunan löylyt ovat hyvät, lämpimät, mutta
eivät polttavat ja aina tasalaatuiset öljylämmityksen ansiosta. Arvostan myös
ruuhkaa purkavaa ja miedommat löylyt tarjoavaa pikkusaunaa. Liekö syynä se,
että löylyä lyödään harvemmin ja sitä kuupallista tai kahta oikein odottaa
hiljaisuudesta nauttivien seurassa. On ilahduttavaa huomata, kuinka suuressa
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 100 / 114

-- 100 of 114 --

määrin nuoret aikuiset ovat löytäneet avantouintiharrastuksen ja tämä näkyy
erityisesti Rauhaniemessä ja Kaupinojalla.
Uutta: Ruuhkat ovat syöneet saunakokemuksen viihtyvyyttä. Välillä jopa
pysäköintipaikan löytäminen on työn takana. Saunojen lauteet on uusittu ja
saunan lämmitysjärjestelmää ollaan uusimassa. Saunamaksu nousi 11 euroon.
Sauna on menossa vuodeksi remonttiin keväällä 2026.
Talkoolainen Arto Kivimäki lämmitti Villa Vihdan puukiuasta heinäkuussa 2020. KUVA: AULIS
ALATALO
4. Villa Vihta, Ikaalinen: 40 pistettä
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 101 / 114

-- 101 of 114 --

Toivolansaarentie 3, Ikaalinen
Avoinna: ti, to ja su 17–20.
Hinnat: 8€, lapset 4€
Löylyt 22/25, miljöö 4/4, ilmapiiri 2/3, suihku- ja pukuhuoneet 3/3,
saunavaihtoehdot 1/3, oheispalvelut 2/3, aukioloajat 2/3, hinta 2/3,
saavutettavuus 2/3.
Ikaalisten Löylynlyöjien saunahanke on todistus satahämäläisen saunatahdon
sinnikkyydestä. Toivolansaaren leirintäalueen niemeen nousi kahden vuoden
talkootyöllä uutuuttaan hohtava saunarakennus terasseineen ja laitureineen
kesällä 2020.
Saunamajurin lämmittämä suurikokoinen, kertaalleen jo uusittu
puulämmitteinen kiuas antaa miellyttävän kosteat löylyt, ja kun laudetasoja on
valittavaksi asti, jokainen saunoja löytää mieluisan paikan nauttia.
Löylyhuoneen katto on monin paikoin hieman liian korkealla, joten
mehukkain kuumuus on vaarassa karata kattoon. Alkuaikoina saunan
lämpötila jäi kovin vajaaksi 65 asteeseen, mutta kesän 2025 tarkastuskäynti
vahvisti, että asiat ovat nyt tolallaan ja lämpötila aika optimaalisesti 80
asteessa.
Saunan kiuas on pieni innovatiivisuuden taidonnäyte. Kivien keskellä on iso
kattila, joka mahdollistaa löylyjen säätämisen sen mukaan, mihin kohtaan
kiuasta löylyvettä lasketaan. Kattilan kohdalta nousee kosteus, reunoilta
kuumuus: nerokas viritys.
Uimaan pääsee sekä hienolta hiekkarannalta että laiturista. Laiturin tikkaita
on paranneltu ja käynti veteen käy nyt huonojalkaisemmaltakin.
Ilmapiiri ja palvelu ovat juuri niin ystävällisiä kuin vain Pohjois-Pirkanmaalla
voi olla. Nuotiopaikka ja kahvilan palvelut täydentävät kokonaisuuden.
Kahvilasta avautuma panoraamajärvimaisema on ainoalaatuinen. Tätä
kannattaa tulla ihailemaan kauempaakin.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 102 / 114

-- 102 of 114 --

Eikä ole vaikea ennustaa, että Pirkanmaan saunaherruudesta on nyt käynnissä
verinen taisto kahden paikalliskilpailijan, Ikaalisten ja Kauhtuan kesken.
Uutta: Sauna avautui vuoden kestäneen remontin jälkeen 30. heinäkuuta
2024. Sauna on rakenteeltaan samantyyppinen kuin alkuperäinen, mutta tyyli
on muuttunut tummaksi. Kiuas on uusittu ja piippu vahvistettu
paloturvalliseksi. Yksi lisäpiste parantuneista löylyistä heinäkuussa 2025.
Lue lisää: Ikaalisissa sijaitsee sellainen helmi, että sitä tullaan testaamaan
satojen kilometrien päästä – tämä rakennus on maailmanmestarien käsialaa:
”Hämmästyttävän hiljainen”
Kesä oli kukkeimmillaan Niemi-Kapeen tilalla juhannuksen jälkeen kesäkuussa 2020. KUVA: VESA
LAITINEN
3. Niemi-Kapeen tila, Tampere: 40 pistettä
Kapeenniementie 22, Terälahti
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 103 / 114

-- 103 of 114 --

Avoinna: yleinen vuoro talvikaudella sunnuntai-iltaisin parillisilla viikoilla
kello 15–17 ja 17.30–19.30, viimeisen kerran 4.5.2025. Kesäkaudella
yleinen vuoro tiistaisin.
Hinnat: 25€
Löylyt 24/25, miljöö 4/4, ilmapiiri 2/3, suihku- ja pukuhuoneet 2/3,
saunavaihtoehdot 3/3, oheispalvelut 2/3, aukioloajat 1/3, hinta 1/3,
saavutettavuus 1/3.
Perinteikäs Niemi-Kapeen tila heltyi viimein avaamaan upeita saunojaan
yleiseen käyttöön kesästä 2020 alkaen. Käytössä ovat sekä tilava savusauna
että 1940-luvulla rakennettu Wanha sauna. Harjamallinen savusauna on tilava
ja varsinkin, jos etsii paikkansa lauteiden reunoilta, löylyt eivät karkaa kattoon
vaan tarjoavat voimallisen syvällisen hehkun. Savusaunassa kannattaa liikkua
varoen, sillä portaat ovat jyrkät ja valaistus minimaalinen.
Yleisinä saunailtoina Niemi-Kapeen rannassa lämpiää myös
kertalämmitteinen Wanha sauna. Pönttömallinen kiuas hellii saunojia
poikkeuksellisen kosteilla ja viipyvillä löylyillä. Tässäkin saunassa kannattaa
asetella askeleensa tarkasti, sillä lauteet ovat laskeutuessa usein liukkaat.
Kiinnitä huomiosi myös laudekorkeuteen. Sauna on tosiaan rakennettu 1940-
luvun mittapuun mukaan, joten katto on matalalla.
Tärkeä osa Niemi-Kapeen saunaelämystä on järvi. Tila sijaitsee upealla
paikalla Näsijärven niemessä ja maisemat ovat sen mukaiset. Hartaan
saunatunnelman rikkoo ainoastaan saunavieraiden ahkera somettaminen.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 104 / 114

-- 104 of 114 --

Kaupinojan saunan aktiivit Esko Jalanto (vas.) ja Lauri Salminen saunoivat vaihteeksi
Hämeenkyrön talviuimareiden savusaunassa heinäkuussa 2009. KUVA: REIJO HIETANEN
1. Kauhtua, Kyröskoski: 41 pistettä
Kauhtuantie 6, Kyröskoski
Avoinna: talvikaudella ma 15.30–20.30, ke 15.30–20.30, pe 15.30–20.30,
la 14–17.30 (vain tavallinen sauna), kesällä vain ke 15.30–20.30.
Hinnat: kertamaksu 9€ (alle 10-v. ilmaiseksi, 10–16-v. 2€)
Löylyt 25/25, miljöö 2/4, ilmapiiri 3/3, suihku- ja pukuhuoneet 2/3,
saunavaihtoehdot 3/3, oheispalvelut 2/3, aukioloajat 2/3, hinta 1/3,
saavutettavuus 1/3.
Hämeenkyrön talviuimareiden saunat Kyröskosken Kauhtualla ovat
Pirkanmaan ehdotonta eliittiä. Savusaunan löylyjä voi pitkäaikaisen
kokemuksen ja harkinnan perusteella luonnehtia maakunnan parhaiksi
edelleen keväällä 2023. Kauhtualla ei myöskään ole yleensä liian ruuhkaista.
Saunapäivät rytmittyvät talviaikana kivasti pitkin viikkoa, ilmapiiri on leppoisa
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 105 / 114

-- 105 of 114 --

ja metelitön. Lisäksi tilavassa kodassa voi paistella makkaroita tunnelmallisella
avotulella.
Tämän saunan ainoa puute on siinä, että sauna sijaitsee vierasvenesatamassa.
Se tarkoittaa sitä, että ihmiset risteilevät saunasta avantoon ja takaisin autojen
parkkipaikalla. Kauhtua on myös hankalasti saavutettavissa julkisilla
liikennevälineillä. Pyörätiekin loppuu muutama kilometri ennen
talviuimareiden saunaa. Läheisen Vaasantien äänet häiritsevät yllättävän
vähän. Vastaavasti uusi ohitustie sujuvoittaa saapumista Tampereen
suunnalta.
Uutta: Savusaunan kiuas on uusittiin täysin heinäkuussa 2019. Elokuussa
tehdyn tarkastuskäynnin perusteella löylyt ovat jopa parantuneet, mutta
pisteasteikko ei anna mahdollisuuksia lisäpisteisiin. Huomaathan, että ajoreitti
saunalle on muuttunut ohitustien valmistuttua. Kertamaksu nousi 8 euroon
vuoden 2023 alusta. Siitä yksi piste pois.
Veittijärven saunan ahkerat talkoolaiset pääsivät testaamaan uusien saunojen kiukaita jo ennen
tammikuun 2024 virallisia avajaisia. Joukkoja kohti avantoa johtaa saunan siirron rahoittanut
Reijo Karppinen. KUVA: TIMO MARTTILA
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 106 / 114

-- 106 of 114 --

1. Veittijärven sauna, Ylöjärvi: 41 pistettä
Viljakkalantie 140, Ylöjärvi
Avoinna: ti ja ke 16–21, pe 15–21, la 14–21, su 14–21. Remonttitauko
juhannuksen 2025 jälkeen.
Hinnat: 10€, jäsenille 8€, lapset 5€
Löylyt 24/25, miljöö 4/4, ilmapiiri 2/3, suihku- ja pukuhuoneet 3/3,
saunavaihtoehdot 3/3, oheispalvelut 1/3, aukioloajat 2/3, hinta 1/3,
saavutettavuus 1/3.
Ylöjärven Avantouimareiden kauan odotettu uusi sauna Veittijärven
länsirannalle avautui virallisesti loppiaisena 2024.
Saunakokonaisuus on upea talkootyön ja käsityön mestarinäyte. Saunaa on
tyylikkäästi modernisoitu, mutta vanhaa kunnioittaen. Vanhat, 50 vuotta
vanhalla paikalla palvelleet hirret ovat näkyvillä ja muistuttavat saunan
kunniakkaasta historiasta.
Saunat ovat hämmästyttävän samanlaiset kuin vanhalla paikalla vastarannalla.
Pellettilämmitteisten saunojen löylyt ovat voimalliset, täyteläiset, mutta eivät
lainkaan terävät.
Saunan miljöö on upea. Paikka on rauhallisempi kuin vanha paikka
Peukaloniemessä. Oleskelutiloja on ulkona aiempaa enemmän, bonuksena
hieno grillikota. Kulkuväylät on upeasti valaistu, ja tarkkanäköinen voi bongata
käsityöläisten upeita yksityiskohtia sieltä täältä.
Veittijärven saunan siirtäminen ja uudelleen rakentaminen on ollut työläs ja
kallis projekti. On oletettavaa, että uusi sauna herättää avauduttuaan suuren
kiinnostuksen koko Tampereen seudulla, mutta vasta kevättalvella punnitaan,
millaiseksi suosio muodostuu yli puolentoista vuoden kiinniolon jälkeen.
Puitteista ja löylyistä suurmenestys ei ainakaan jää kiinni.
Uutta: Pisteitä muutettu maaliskuussa 2024. Veittijärvelle on uuden saunan
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 107 / 114

-- 107 of 114 --

avaamisen jälkeen tullut runsaasti uusia nuoria asiakkaita. On väistämätöntä,
että kasvanut suosio on vaikuttanut yhteisöllisyyteen, joten ilmapiiristä
napsahtaa yksi piste pois. Veittijärvi ja Kauhtua jakavat siis nyt ykkössijan tässä
listauksessa.
Lue lisää: Vuosien taistelu alkaa olla ohi – Pirkanmaan kohutuin sauna avataan
pian: Aamulehti pääsi ensimmäisten joukossa testaamaan uuden Veittijärven
saunan löylyt
Lue lisää: Ylöjärven kaupunki halusi osallistua Veittijärven saunan
kustannuksiin, vaikka olisi voinut odottaa – Onko yli 80 000 euroa
veronmaksajien rahaa palanut turhaan?
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 108 / 114

-- 108 of 114 --

FAKTA
Näin vertailu on toteutettu
Arvioija antoi saunoille pisteitä seuraavissa kategorioissa:
1. Kiukaat, löylyjen laatu, kuumuus, kosteus ja löylynheitto: 1–25 pistettä.
2. Avanto, laituri, toimivuus, turvallisuus, miljöö ja maisema: 1–4 pistettä.
3. Ilmapiiri, tunnelma ja ruuhkaisuus: 1–3 pistettä.
4. Pukuhuoneet ja pesutilat, tilavuus ja siisteys: 1–3 pistettä.
5. Saunavalikoima, 1 vai 2 saunaa, saunojen koko, savusauna: 1–3.
6. Oheispalvelut, kahvio, tupa, grilli, pysäköinti: 1–3 pistettä.
7. Aukioloajat: 1–3 pistettä.
8. Hinta: 1–3 pistettä, 7–8€ = 2 pistettä, kalliimmat 1, edullisemmat 3.
9. Sijainti ja saavutettavuus: 1–3 pistettä.
Maksimipisteet yhteensä 50.
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 109 / 114

-- 109 of 114 --

Lue lisää kirjoittajalta
Vesa Laitinen
Seuraa ja lue artikkeliin liittyviä aiheita
Sauna 	Pirkanmaa 	Tampere
Tilaa parhaat Tähtijutut sähköpostiisi
Viikon parhaimmat vain tilaajille tarkoitetut tähtijutut. Saat maksuttoman
uutiskirjeen sunnuntaisin.
Tilaa osoitteeseen spohto@gmail.com
Kommentit (45)
16.12. 12:23
En ainakaan minä jaksa selata listaa juttuineen, voisiko saada sellaisen muutoksen, jossa
luettelon rivi avaisi linkin oikeaan jutun kohtaan ja kyseiseen, lähellä olevan saunan
arviointiin. Saisi tiedon siitä saunasta joka on itselle sopivimmassa suunnassa.
Vastaa viestiin 	Hyvin sanottu (0)
Asiavirhe
Tilaa uutiskirje
Uusin ensin 	Vanhin ensin 	Suosituin ensin
Ratikka ruuhkauttaa 	Ilmoita asiaton viesti
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 110 / 114

-- 110 of 114 --

16.12. 10:54
Ei enään ikinä kaupinsaunalle! Vakikävijät ovat jo ennen kolmea valloittaneet kaksi alinta
laudetta, eikä ylälauteilla voi olla kun nämä vakikävijät heittävät löylyä saunan tyhjennys
tyylillä.
Vastaa viestiin 	Hyvin sanottu (1)
6.9. 11:51
Itte välillä tykkään kovista löylyistä, silloin istun ylälauteilla. Joskus olisinkin
miedommassa lämmössä ja istun alhaalla jalkapallilla. Keltään toiselta ei siten saunassa
tarvi vaatia mitään. Löylyä heitän kyselemättä, jos itse olen ylimmällä parvella.
Vastaa viestiin 	Hyvin sanottu (1)
Osion tuoreimmat
Jep 	Ilmoita asiaton viesti
1980 alkoi ilm.muutoksen estäminen, silti tilanne pahenee joka
vuosi. Ilmoita asiaton
viesti
Makkonen: Kun kaikki muistaisivat nämä kauniit säännöt ja ottaisivat toiset huomioon.
Esimerkiksi Rauhaniemen saunalla löylyä heitetään yltiöpäisesti eikä oteta... Näytä lisää
Näytä lisää
Kirjoita kommentti
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 111 / 114

-- 111 of 114 --

Luitko jo nämä?
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 112 / 114

-- 112 of 114 --

Mainos
Tuoreimmat tähtijutut
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 113 / 114

-- 113 of 114 --

Käyttöehdot Tietosuojalauseke Tietosuojakuvaus Tekoälyn käyttö Evästekäytännöt
Evästeasetukset Saavutettavuus Käyttäytymiseen perustuva mainonta
Takaisin sivun alkuun
https://www.aamulehti.fi/hyvaelama/art-2000007610639.html 	18.12.2025 klo 12.48
Sivu 114 / 114

-- 114 of 114 --

